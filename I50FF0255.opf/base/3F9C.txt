༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
WOOEGS1017555
ImageGroup:
ISBN:
11KG15470
7105080124 (set)
LCCN:
2007391516
Title:
གསུང་འབུམ།
ཚུལ་ཁྲིམས་བློ་གྲོས། །
gsung 'bum/_tshul khrims blo gros/
Author:
ཚུལ་ཁྲིམས་བློ་གྲོས་
tshul khrims blo gros
n/a
n/a;n/a
Descriptor:
Original Publication:
Place:
Publisher:
Ipe cin/
mi rigs dpe skrun khang/
2007
Date:
Volume:
Total Volumes:
TBRC Pages:
llllllll
In/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 10/2013



।



མདོ་སྔགས་གཞུང་ལུགས་རྒྱ་མཚོར་མཁྱེན་རབ་མཁའ་ལྟར་ཡངས་
པའི་མཁས་དབང་ཞིག་གི་མཛད་པར་མཚོན་ན། འཆད་རྩོད་རྩོམ་
གསུམ་དང་། དེ་ལས་ཀྱང་ཇི་སྐད་དུ། སློབ་དཔོན་ཙནྡྲ་ཀོ མི ས།།
མཁས་པའི་བྱ་བ་རྣམ་གསུམ་ལས། ། འཆད་རྩོད་ངག་ལ་མ་ངེས་པ། །
སྲིད་ཕྱིར་མི་འཁྲུལ་རྩོམ་པ་སྟེ། །ཞེས་གསུངས་པ་ལྟར། འཛམ་
གླིང་ཤེས་རིག་གི་རྒྱན་དུ་ཆེ་བའི་ལེགས་བཤད་ཅིག་རྩོ མ་རྒྱུ་ནི་སྐུ་
ཆེ་དེ འི ་ མ ཛད་པ་ཆེ་ཤོས་སུ་ངོས་འཛིན་མི་དགོས་སམ། མགྲོ་
དམན་མི མཉམ་པའི་འུད་ སྒྲོག་པ་ བྱས་ ཀྱང་། རྩོམ་པ་པོ་དེའི་
ཡོན་ཚད་དང་གཤིས་ཀ་སོགས་རྩོམ་ཡིག་རང་གིས་མཚམས་སྦྱོར་
བྱེད་ནུས་པ་ཆོས་ཉིད་ཡིན། དེས་ན་བཤད་སྒྲུབ་བསྟན་པའི་རྒྱལ་
མཚན་དཔལ་བླ་རུང་གི་མཁན་ཆེན་ཚུལ་ཁྲིམས་བློ་གྲོས་ཞེས། །
ཏེ་ཧྲིལ་བོ ར་གཞན་ཕན་དོ ན་གཉེར་གྱི་འདུན་པས་འཆད་རྩོད་རྩོམ་
གསུམ་གྱི་མཛད་པ་ལྷུར་ལེན་པ་གང་གི་གསུང་འབུམ་འདི་མཇལ་ན།
རྩོམ་པ་པོ་ཁོང་གི་རྨད་དུ་བྱུང་བའི་ཐུགས་བསྐྱེད་དང་། བླ་ན་མེད་
པའི་མཁྱེན་རབ་དེས་ང་ཚོ་ར་བ་གངས་རི་ཅན་པའི་གཙུག་ལག་་་་
གཉིས་ལ་གླེ ང་རིན་ཆོག་པའི་གསོན་ཤུགས་གསར་བ་ཞིག་བསྐྲུན་
ཡོད་པ་གསལ་འདུག་སྙམ་ནས་ངོ་སྤྲོད་རྒྱས་པའི་ངལ་བ་མ་བྱས་སོ །།
སྒྲིག་པ་པོས།



འདས་
བ09
༄༅།།དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་
གསུང་འབུམ་བློ་གསར་ཡིད་ཀྱི་དགའ་
སྟོན་བཞུགས་སོ། །
4:ཀྱི 1:|:ཀྱི
ང་
ང
བད
ག
མི་རིགས་དཔེ་སྐྲུན་ཁང་།
so



1:
རྒྱུ
ལ ། ། རབ་འབྱམས་ཤེས་བྱ་གཟིགས་པའི་ཡེ་ཤེས་ནི། །སྤྲིན་བྲལ་ཉིན་མོར་བྱེད་པའི་འོད་རླབས་ཀྱིས།།
ཐར་ལམ་མ་ལུས་ཇི་བཞིན་གསལ་བའི་མགོན། ། སྐལ་བཟང་འགྲོ་བའི་འདྲེན་ལ་དེ་ལ་འདུད། ། སོམ་



ਗਈ ਬਣਾਏ ਗਏ ਪਰ
ਇਸ
:|:ཀྱི ང བ ས་པོ 81: སུ་ སང་ ༡:༣༠) ཨ་རབ་ ༡ ཀྱི ཀྱ: 1:
སྔོན་དུ་འགྲོ་བའི་གཏམ།
1:|:ཀྱང་ ། ད་ཆ་བདེ་ལེགས་སུ་གྱུར་ཅིག །
ཤ་དང་རུས་པའི་འབྲེལ་ཐག་དམ་པོས་གཅིག་ཏུ་བཅིངས་པའི་གངས་ཅན་གྱི་སྐྱེ་བོ་
རྣམས་དང་། ངུར་སྨྲིག་གི་གོས་མདངས། དད་འདུན་གྱི་རང་མདངས་ཐམས་ཅད་
གཅིག་ཏུ་མཐུན་པའི་གཟིགས་པ་པོ་རྣམས་ལ་ཞུ་བ། དེབ་ཆུང་འདི་རྣམས་ནི་སྐྱེ་བོ་
རྣམས་ཀྱི་མདུན་སར་སྲིད་པའི་འབྱོར་བ་ཁོ་ན་ལས་ཐོས་པའི་ནོར་ལ་རིན་ཐང་ཅི་ཡང་
མེད་པའི་དུས་ཀྱི་མར་གཤམ་འདིར། དབེན་པའི་གནས་སུ་མཚན་ཉིད་དང་ལྡན་
པའི་དགེ་བའི་བཤེས་གཉེན་གྱི་ཞབས་པད་ཡུན་དུ་བསྟེན་ཅིང་མི་ཚེའི་ཕྱེད་ཀ་ཐོས་
པ་ལ་བསྐྱལ་བའི་སྐལ་བ་བཟང་པོ་ཐོབ་པའི་ཚེ་ན། རང་ཉིད་ཀྱི་རྒྱུད་ལ་བག་ཆགས་
བཟང་པོ་རེ་གཞག་པ་ཙམ་གྱི་ཕྱིར་དུ་སུག་བྲིས་སུ་བགྱིས་པ་དག་ཡིན་ལ། གྲུབ་མཐའི་
དཔྱད་པ་ཕྲན་ཚེགས་རེ་ཡོད་པ་རྣམས་ནི་འཇམ་དབྱངས་མི་ཕམ་རྒྱ་མཚོའི་གསུང་སྒྲོས་
རྗེས་བརྗོད་བྱས་པས་གྲུབ་མཐའ་གཞན་གྱི་བཞེད་གཞུང་དང་མི་མཐུན་པ་ཅུང་ཟད་
རེ་ཡོད་ཀྱང་གནས་སྐབས་ཀྱི་འཛིན་མཚམས་ཕྲན་བུ་རེ་མི་མཐུན་པ་ཡིན་གྱི། །
མཐར་གྱིས་ཐམས་ཅད་དགོངས་པ་གཅིག་ཏུ་གྱུར་ཏེ་ཡོད་པ་ལ་ཡིད་ཆེས་གཏིང་ནས་
རྙེད་ཅིང་། འདི་དག་གི་ཐོག་ནས་ཆགས་སྡང་རང་ག་བ་མི་འོང་བའི་རེ་བ་ཡིད་ལ་
འཆང་བ་ཡིན། རང་ངོ་ནས་མཚུངས་མེད་བཤེས་གཉེན་དམ་པའི་བཀའ་དྲིན་གྱིས་



གངས་ཅན་གྱི་བསྟན་པ་ཐམས་ཅད་འགལ་མེད་ཡིན་པ་དང་། བསྟན་པ་གསལ་བར་
མཛད་པའི་མཁས་གྲུབ་དམ་པ་དེ་རྣམས་ནི་བསྟན་དང་འགྲོ་བའི་དཔལ་མགོན་
མཚུངས་པ་མེད་པ་ཡིན་པ་དང་། ལྟ་གྲུབ་ཀྱི་བཞེད་པ་མི་མཐུན་པ་ཕྲན་བུ་རེ་ཡོད་
པ་དག་ནི་གདུལ་བྱའི་དབང་གིས་ཡིན་པ་ལ་སོམ་ཉི་ནམ་ཡང་མེད་པས་ཕྱོགས་རིས་
ཆགས་སྡང་གི་དགག་སྒྲུབ་དག་ལ་ཡིད་སུན་པ་ལས་ཅི་ཡང་མ་མཆིས། རིས་སུ་མ་
ཆད་པའི་བསྟན་པ་རིན་པོ་ཆེ་སྤྱིའི་སྲི་ཞུ་ཕྲན་བུ་ཙམ་རེ་དང་སྐྱེ་བོ་འགའ་རེའི་སེམས་
ལ་དགེ་བའི་ས་བོན་ཙམ་རེ་གདབ་པ་ལ་ནི་སྙིང་ནས་སྨོན་པ་ཡིན་ཡང་སྣོད་ན་མེད་
པ་ཕོར་བར་འོང་རྒྱུ་ག་ལ་ཡོད། དེས་ན་ཡི་གེ་འདི་རྣམས་ཀྱིས་གཞན་ལ་ཕན་པ་འདི་
འགྲུབ་སྙམ་པ་ཅི་ཡང་མི་འདུག་ཀྱང་ད་ལམ་དཔེ་རྣམས་ཕྱོགས་གཅིག་ཏུ་བསྡུས་ནས་
དེབ་ཆུང་འགའ་ཞིག་ཏུ་བྱས་པ་ཡིན། མ་རྟོགས་པ་དང་ལོག་པར་རྟོག་པའི་ནོངས་
པ་གང་མཆིས་ཐམས་ཅད་དམ་པ་རྣམས་ཀྱི་མདུན་དུ་བཟོད་པར་གསོལ་ལོ། །
ཞེས་རབ་རྒྱན་ཆུ་ལུག་ལོའི་སྟོན་ཟླ་འབྲིང་པོའི་ཚེས་ཉེར་གསུམ་ཉིན་ཚུལ་ཁྲིམས་བློ་གྲོས་ཀྱིས་གྲོང་
ཁྱེར་པདྨ་ཅན་དུ་བྲིས་པལ། ། དུས་བབས་ཀྱི་ནང་དུ་བསད་
1:|:ཀྱི ང ་འ ་་་་་་་་་་་་་་་་་་་་་་་་་་
ਸਵੇਰਲਾਸਕਨ
ਯੂ ਨਿਸਟ ਲਕਮਾਰ ਨੇ 1915 ਨੂੰ ਕਈ ਮਸਰੀ ਦਵਣ
བ་མའི་བྱ
་བའི་
མ



དཀར་ཆག
1:༡༢ བ་ 19 བ དུ |: :
ལ་རྒྱ་ངན
ਲਸਈ ਰਿਸ
དཀར་ཆག
་
་
108
..，，，
•
114
སྔོན་དུ་འགྲོ་བའི་གཏམ། ་་༌་་་་་
ཐལ་བཟློག་གི་འགྲེལ་བ་བློ་གསར་འཇུག་སྒོ ། ་༌༌༌༌༌༌་་་་
གཞུང་གི་དཀའ་གནས་སྣ་ཚོགས་ལ་དཔྱད་པ་ལས།
ཀུན་བཏགས་དང་ལྷན་སྐྱེས་སྤོང་ཚུལ་ལ་དཔྱད་པ།་་་༌་
རྡུལ་ཆ་མེད་དང་སྐད་ཅིག་ཆ་མེད་ལ་དཔྱད་པ། ་་
ཆོས་ཅན་མཐུན་སྣང་དགག་མི་དགག་ལ་དཔྱད་པ། ་་༌༌༌༌༌
ཞིག་པ་དངོས་པོ་ལ་དཔྱད་པ། ་་༌..........
...........
དབུ་མ་ལ་འཇུག་པའི་རིང་སོང་གི་སྐབས་ཀྱི་མཐའ་དཔྱད། ་་
གཞན་སྟོང་དབུ་མའི་དོགས་གཅོད་བསྡུས་པ། ་་་་་་་་
....
མཛོད་ཀྱི་ལོ་མགོ་འཛིན་ཚུལ་དང་ཉི་ལྡོག་ལ་དཔྱད་པ། ་......
བཅས་པའི་ཁ་ན་མ་ཐོ་བར་རྣམ་སྨིན་ཡོད་མེད་ལ་དཔྱད་པ། .......
མ་བྱིན་ལེན་གྱི་རིན་ཐང་ལ་དཔྱད་པ།.....………........….………….
འདུལ་བ་གཞི་གསུམ་ལས་འཕྲོས་པའི་དཔྱད་པ། ་་༌.....༌་་
ཐལ་རང་གཉིས་ཀྱིས་གཏན་ཚིགས་འགོད་ཚུལ་ལ་དཔྱད་པ། ........
ཚད་མའི་སྐབས་ཀྱི་དཔྱད་པ་ཐོར་བུ་འགའ་ཞིག ་་༌་་་་་༌༌༌༌་་་་་་



བློ་གསར་ཡིད་ཀྱི་དགའ་སྟོན།
....，，，，，，，，246
*
279
རྒྱལ་པོ་གླང་དར་མ་བཀྲོངས་པའི་རྗེས་འབྲས་ལ་དཔྱད་པ། ''......
སོར་སྡོམ་གྱི་ཡན་ལག་ལ་དཔྱད་པ། ་་༌་་་་་་
ལྟ་བའི་དཔྱད་པ་དྲང་སྲོང་རྒན་པོ་དགྱེས་པའི་མཆོད་སྤྲིན།……........….. 256
འཇིག་རྟེན་ཆགས་ཚུལ་གྱི་དྲིས་ལན།
རྟགས་འཇུག་ལ་དཔྱད་པའི་ལན་ནོར་བུ་སྦྱོང་བྱེད། ......….....………...
དབུ་མའི་དྲིས་ལན། ་.......….…..…………...….....…….…………………….
རང་སྟོང་དང་གཞན་སྟོང་གི་རྣམ་གཞག ་.…....
337
མངོན་རྟོགས་རྒྱན་ལས་མཁྱེན་གསུམ་གྱི་དྲིས་ལན།
•.....-
དགའ་སྐྱོ་སྤེལ་མའི་ལྗོངས་རྒྱུ། ་་
386
བསླབ་བྱ་ཉུང་བསྡུས། ་་
སྒྲིག་པ་པོའི་གཏམ། ..
401
，-....
361
397
པ་ ༡ ནས་ མ་
པ་ ཀྱི་
༡༢༠
ད
ང་།
ལ་བ་
་ ་ ་
བ བ བ ན བ བ
་
མ་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
༄༅། །ཐལ་བཟློག་གི་འགྲེལ་བ་བློ་གསར་འཇུག་སྒོ་
ཞེས་བྱ་བ་བཞུགས་སོ། །
བ་བ་ན ་དུ་བ་ག་ན་མ་གུ་རུ་མཉྫཤ་ཡ།
མ་ན ། ཁྱོད་
མཁྱེན་གཉིས་ཡེ་ཤེས་འབར་བའི་ལང་ཚོ་ཡིས། ། ། །
རབ་འབྱམས་ཤེས་བྱའི་དེ་ཉིད་མངོན་གཟིགས་ནས། །
དམིགས་མེད་ཐུགས་རྗེས་འགྲོ་ཀུན་སྐྱོང་བའི་གཉེན། །
ཐུབ་དབང་སྨྲ་བའི་དམ་པར་གུས་ཕྱག་འཚལ། ། གང་ལ་་་་་་
ལ
:
དྲི་མེད་རིགས་ལམ་དུས་མཐའི་མེ་ལྕེ་ཡིས། ། ག ས ང་
གཟུང་འཛིན་སྤྲོས་པའི་བུད་ཤིང་མ་ལུས་ཀུན། །
ཆོས་ཉིད་ནམ་མཁའི་དབྱིངས་སུ་རྒྱས་འདེབས་པ། །
འཕགས་མཆོག་ཀླུ་སྒྲུབ་བརྒྱུད་པར་བཅས་ལ་འདུད། །་་་་་
མཚར་སྡུག་ཉི་གཞོན་འཛུམ་གྱིས་རྣམ་ཕྱེས་པའི། །
ཡིད་འོང་གུར་ཀུམ་གསར་པའི་མདངས་འཛིན་ལྷའི། །
རྣམ་རོལ་གནས་ལྔ་རིག་པའི་པཎྜི་ཏ། །
མི་ཕམ་འཇམ་པའི་དབྱངས་ཞབས་སྤྱི་བོས་བསྙེན། །



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
རྒྱལ་བསྟན་ཉི་མ་ནུབ་རིར་ཕྱོགས་པ་ན། །
འཇིགས་མེད་བརྩོན་པའི་གོ་ཆ་ཕུན་ཚོགས་པས། །
སླར་ཡང་ཤར་རིའི་རྩེ་ནས་འདྲེན་པའི་མགོན། །
མཚུངས་མེད་བླ་མས་ཚེ་རབས་ཕྲེང་བར་སྐྱོངས། །
དེ་ཡང་འཕགས་པ་ཀླུ་སྒྲུབ་ཀྱི་ཞལ་སྔ་ནས། གང་གིས་དང་པོར་བྱང་ཆུབ་ཐུགས་
བསྐྱེད་ནས། །བསོད་ནམས་ཡེ་ཤེས་ཚོགས་གཉིས་རྫོགས་མཛད་ཅིང་།།དུས་འདིར་
མཛད་པ་རྒྱ་ཆེན་འགྲོ་བ་ཡི། །མགོན་གྱུར་ཁྱོད་ལ་བདག་གིས་བསྟོད་པར་བགྱི། །
ཞེས་གསུངས་པ་བཞིན་དུ་སྟོན་པ་ཕུན་སུམ་ཚོགས་པ་བདག་ཅག་གི་འདྲེན་མཆོག་
མཉམ་མེད་ཐུབ་པའི་དབང་པོ་འགྲོ་བ་ཡོངས་ཀྱི་མ་འདྲིས་པའི་མཛའ་བཤེས་ཆེན་
པོ་དེ་ཉིད་ཀྱིས་དང་པོ་བྱང་ཆུབ་མཆོག་ཏུ་ཐུགས་བསྐྱེད། བར་དུ་བསྐལ་བ་གྲངས་
མེད་པ་གསུམ་དུ་ཚོགས་གཉིས་རྫོགས་པར་མཛད། མཐར་ཞིང་འདིར་མངོན་པར་
རྫོགས་པར་སངས་རྒྱས་པའི་ཚུལ་བསྟན་ཏེ། གནས་ཕུན་སུམ་ཚོགས་ པ་ བྱ་
རྒོད་ཕུང་པོའི་རིར་འཁོར་ཕུན་སུམ་ཚོགས་པ་བྱང་ཆུབ་སེམས་དཔའི་ཚོགས་དཔག་
ཏུ་མེད་པ་ལ་དུས་ཕུན་སུམ་ཚོགས་པ་གདུལ་བྱ་རིམ་གྱིས་སྣང་བ་རྣམས་ཀྱི་དབང་དུ་
ན༑ མངོན་པར་རྫོགས་པའི་སངས་རྒྱས་ཏེ་ཆོས་ཀྱི་འཁོར་ལོ་དང་པོ་བསྐོར་བའི་
རྗེས་སུ་ཆོས་ཕུན་སུམ་ཚོགས་པ་བཀའ་བར་བ་ཤེས་རབ་ཀྱི་ཕ་རོལ་ཏུ་ཕྱིན་པའི་
ཆོས་ཀྱི་འཁོར་ལོ་འཇིག་རྟེན་ན་ལྷ་དང་མིར་བཅས་སུས་ཀྱང་མ་བསྐོར་བ་སྐོར་བར་
མཛད་དོ། །
དེ་ནས་སྟོན་པ་ཉིད་ཀྱི་ཞལ་ནས། དེ་བཞིན་གཤེགས་པ་ང་འདས་ནས། །ལོ་ནི་བཞི་
བརྒྱ་ལོན་པ་ན། །དགེ་སློང་ཀླུ་ཞེས་དེ་འབོད་འབྱུང་། །བསྟན་པ་ལ་ནི་དད་ཅིང་
ཕན༑ ༑རབ་ཏུ་དགའ་བའི་ས་ཐོབ་པ། །ལོ་ནི་དྲུག་བརྒྱ་དག་ཏུ་འཚོ། །རིག་པ་རྨ་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ། །
བྱ་ཆེན་པོ་ནི། །བདག་ཉིད་ཆེན་པོ་དེས་ཀྱང་འགྲུབ། །བསྟན་བཅོས་སྣ་ཚོགས་དོན་
དང་ནི། །དངོས་པོ་མེད་པའི་དོན་དེ་རིག །གང་ཚེ་ལུས་དེ་བོར་བ་ན། །བདེ་བ་ཅན་
དུ་སྐྱེ་བར་འགྱུར། །དེ་ནི་མཐར་གྱིས་སངས་རྒྱས་ཉིད། །ངེས་པ་ཁོ་ནར་ཡང་དག་
འཐོབ༑ ༑ཅེས་དང༌། ལང་ཀར་གཤེགས་པ་ལས། ལྷོ་ཕྱོགས་བེ་དའི་ཡུལ་དུ་ནི། །
དགེ་སློང་དཔལ་ལྡན་ཆེར་གྲགས་པ། །དེ་མིང་ཀླུ་ཞེས་འབོད་པ་སྟེ། །ཡོད་དང་མེད་
པའི་ཕྱོགས་འཇིག་པ། །ང་ཡི་ཐེག་པ་འཇིག་རྟེན་དུ། །བླ་མེད་ཐེག་ཆེན་རབ་བཤད་
ནས༑ །རབ་ཏུ་དགའ་བའི་ས་བསྒྲུབས་ཏེ། །བདེ་བ་ཅན་དུ་དེ་འགྲོ་འོ། །ཞེས་ལུང་
བསྟན་པ་བཞིན་དུ་འཕགས་པ་ཀླུ་སྒྲུབ་བྱོན་ནས་ཤེས་རབ་ཀྱི་ཕ་རོལ་ཏུ་ཕྱིན་པའི་
དགོངས་པ་དངོས་བསྟན་སྟོང་ཉིད་ཀྱི་རིམ་པ་དེ་ཉིད་ཕྲ་ཞིབ་ཀྱི་རིགས་པས་གཏན་
ལ་ཕབ་སྟེ་ཤིང་རྟའི་སྲོལ་ཆེན་ཕྱེས་པ་ཡིན་ནོ། །དེའི་རྗེས་སུ་སློབ་དཔོན་འཕགས་
པ་ལྷས་དབུ་མ་བཞི་བརྒྱ་པ་མཛད་དེ་རྩ་བ་ཤེས་རབ་ཀྱི་སྒོམ་པའི་རིམ་པ་གསལ་
བར་བྱས། ཀླུ་སྒྲུབ་ཀྱི་སློབ་བརྒྱུད་འཛིན་པ་སངས་རྒྱས་བསྐྱངས་དང་ལེགས་ལྡན་
འབྱེད་གཉིས་ལས་དབུ་མ་ལ་རང་རྒྱུད་དང་ཐལ་འགྱུར་གཉིས་སུ་གྱེས། དེ་ལས་
རང་རྒྱུད་པ་ནི་ཡེ་ཤེས་སྙིང་པོ་དང་ཞི་བ་འཚོ་དང་ཀ་མ་ལ་ཤཱི་ལ་སྟེ་ཤར་པ་གསུམ་
དང༌ ༈ དེ་རྣམས་ཀྱི་རྗེས་འབྲང་རྒྱ་བོད་ཀྱི་མཁས་པ་རྣམས་སོ། །ཐལ་འགྱུར་པ་ནི་
ཟླ་བ་གྲགས་པ་དང་ཞི་བ་ལྷ་དང་ཇོ་བོ་རྗེ་ཨ་ཏི་ཤ་སོགས་དང་བོད་ཀྱི་མཁས་གྲུབ་
ཤིན་ཏུ་མང་པོ་རྣམས་སོ། ། ན་
མཁས་གྲུབ་དམ་པ་དེ་དག་གིས་གཏན་ལ་ཕབ་པའི་སྲོལ་དེ་གཉི་གའང་ད་ལྟའི་བར་
དུ་འཆད་ཉན་གྱི་རྒྱུན་མ་ཆད་པར་གནས་པ་ཡིན་ནོ། །དེ་ཡང་དབུ་མ་རང་རྒྱུད་པ་
བསྟན་པ་སྔ་དར་གྱི་དུས་ན་མཁན་ཆེན་ཞི་བ་འཚོའི་གསུང་གིས་གསལ་བར་མཛད་
ཅིང་༑ ཕྱི་དར་གྱི་ཚེ་ནའང་རྔོག་ལོ་ཆེན་པོ་སོགས་ཀྱིས་རྗེ་ཡབ་སྲས་ཀྱི་སྐུ་དུས་བར་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
དུ་རྒྱ་ཆེར་དར་བར་མཛད་ཀྱང་རྗེས་སུ་འཆད་ཉན་གྱི་སྲོལ་ཆེར་མ་བྱུང་། དུས་ཕྱིས་
སུ་ཀུན་མཁྱེན་མི་ཕམ་རྒྱ་མཚོའི་ཞལ་སྔ་ནས་ཀྱིས་དབུ་མ་རྒྱན་གྱི་སྤྱི་དོན་དང་རྒྱ་
ཆེར་འགྲེལ་མཛད་ནས་ཤིན་ཏུ་གསལ་བར་བྱས་པས་དེང་སང་རྙིང་མའི་ཆོས་གྲྭ་
རྣམས་ན་འཆད་ཉན་གྱི་རྒྱུན་གནས་པ་ཡིན་ནོ། །ཐལ་འགྱུར་པ་ནི་ཕྱིས་པ་ཚབ་ལོ་
ཙཱ་བས་ཟླ་བ་གྲགས་པའི་རྩ་འཇུག་བཞི་གསུམ་གྱི་འགྲེལ་བ་སོགས་བསྒྱུར་ཏེ་
འཆད་ཉན་གྱིས་གཏན་ལ་ཕབ་སྟེ། དེ་ལས་རིམ་གྱིས་གངས་ཅན་གྱི་ལྗོངས་སུ་ཐལ་
འགྱུར་གྱི་སྲོལ་དེ་ད་ལྟའི་བར་དུ་རྒྱ་ཆེར་དར་རོ། ། 1:|:
དེ་ལྟ་བུའི་དབུ་མ་དེའི་དོན་ཅུང་ཟད་བརྗོད་པ་ལ་འདིར་ཐོག་མར་དབུ་མའི་སྤྱི་དོན་
མདོ་ཙམ་འཆད་དེ། དེ་ལ། དབུ་མའི་ངོ་བོ། ངེས་ཚིག དབྱེ་བ་དང་གསུམ་ལས། །
དང་པོ་ལ་ངོ་བོ་ངོས་གཟུང་བ་དང་། དེ་སྒྲུབ་ཚུལ་མདོར་བསྡུས་སུ་བཤད་པའོ། །
དང་པོ་ནི། ཟུང་འཇུག་སྤྲོས་པ་དང་བྲལ་བའི་གནས་ལུགས་སོ། །དེ་ཡང་དཀོན་
མཆོག་ བརྩེགས་པ་ལས། འོད་སྲུངས་དེ་བཞིན་དུ་ཡོད་ཅེས་བྱ་བ་འདི་ནི་མཐའ་
གཅིག་གོ ། །འོད་སྲུངས་མེད་ཅེས་བྱ་བ་འདི་ནི་མཐའ་གཉིས་པའོ། །མཐའ་འདི་
གཉིས་ཀྱི་དབུས་གང་ཡིན་པ་ནི་བརྟག་ཏུ་མེད་པ། བསྟན་དུ་མེད་པ། ཐོགས་པ་
མེད་པ། མི་གནས་པ། སྣང་བ་མེད་པ། རྣམ་པར་རིག་པ་མེད་པ་གནས་པ་མེད་པ་
སྟེ་འདི་ནི་ཆོས་རྣམས་ཀྱི་དབུ་མའི་ལམ་ལ་ཡང་དག་པར་སོ་སོར་རྟོག་པ་ཞེས་བྱའོ།།
ཞེས་དང༌། དེའི་དོན་ཡང་དབུ་མ་སྣང་བ་ལས། ཆོས་ཀྱི་དབྱིངས་དེ་ཡང་བདག་ཉིད་
ཀྱིས་འདིའོ་དེའོ་ཞེས་བརྟག་པར་མི་ནུས་པའི་ཕྱིར་བརྟག་ཏུ་མེད་པའོ། །གཞན་
དག་ལ་བསྟན་པར་མི་ནུས་པའི་ཕྱིར་བསྟན་དུ་མེད་པའོ། །ནང་གི་ཁམས་དང་སྐྱེ་
མཆེད་ཀྱི་ངོ་བོར་མི་གནས་པའི་ཕྱིར་མི་གནས་པའོ། །ཕྱིའི་ཁམས་དང་། སྐྱེ་མཆེད་
ལྟར་སྣང་བར་མི་འགྱུར་བའི་ཕྱིར་སྣང་བ་མེད་པའོ། །མིག་གི་རྣམ་པར་ཤེས་པ་ལ་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
སོགས་པའི་ཁམས་ཀྱི་རང་བཞིན་ལས་འདས་པའི་ཕྱིར་རྣམ་པར་རིག་པ་མེད་པའོ། །
འདོད་ཆགས་ལ་སོགས་པ་ཉོན་མོངས་པ་མཐའ་དག་གི་གནས་མ་ཡིན་པའི་ཕྱིར་
གནས་པ་མེད་པ་ཞེས་བྱའོ། །ཞེས་གསུངས་སོ། ། ༡ དང་ | ད །
གཉིས་པ་ནི། སྤྱིར་མཐའ་བྲལ་གྱི་དོན་གཏན་ལ་འབེབས་པ་ལ་ཐབས་མང་ཡང་
དབུ་མའི་སྐབས་འདིར་ནི་ལུང་དང་ཁྱད་པར་དུའང་རིགས་པ་ཡང་དག་ལ་བརྟེན་པར་
བྱ་བ་ཡིན་ཏེ། འཇུག་པ་ལས། ཇི་ལྟར་དེ་ཡིས་ཆེས་ཟབ་ཆོས་རྟོགས་པ། །
ལུང་དང་གཞན་ཡང་རིགས་པས་ཡིན་པས་ན། །ཞེས་གསུངས་པ་ལྟར་རོ། །འདི་ལ་
དགག་བྱ་དང་། དེ་འགོག་བྱེད་ཀྱི་རིགས་པ་དང་། དེས་ཇི་ལྟར་འགོག་པའི་ཚུལ་
དང༌ ༈ རང་ལ་ཉེས་པ་དེ་མི་མཚུངས་པའི་ཚུལ་དང་བཞི་སྟེ། རིམ་པ་བཞིན་དུ་
འབེན་དང༌། མདའ་དང༌། འཕེན་ཐབས་དང༌། ཕུབ་དང་མཚུངས་པ་ཡིན་ནོ། །དེ་
ལས་དང་པོ་དགག་བྱ་ནི། གང་ཟག་དང་ཆོས་ཀྱི་བདག་གཉིས་ཏེ། པད་ས་ལའི་
རྒྱལ་པོ་འཆར་བྱེད་ལ་གདམས་པ་ལས། གང་ཟག་བདག་མེད་རྒྱལ་པོ་མཉན་པར་
གྱིས། །གང་ཟག་ལྔ་ཕུང་རྒྱུན་ཡིན་ཅིའི་ཕྱིར་ན། །རྒྱུ་ནི་ལས་དང་ཉོན་མོངས་པས་
གང་ནས། །འབྲས་བུ་ཕུང་པོར་ཟག་སྟེ་དེ་ཡི་བདག །བདག་ནི་སེམས་ཅན་སོ་སོའི་
ལུས་འདི་ལ། །ང་དང་བདག་ཏུ་བཟུང་ནས་ཆགས་འགྱུར་ཏེ། །བདག་ནི་ན་དང་ཤི་
བཀྲེས་གྲང་གིས་དོགས། །བསྟོད་ན་དགའ་ཞིང་སྨད་ན་མི་དགའ་སྟེ། །དེ་ལ་
དམིགས་ནས་མུ་སྟེགས་ལྔ་རྣམས་འཇུག །ང་འམ་བདག་དེ་ཡོད་པ་མ་ཡིན་ཏེ། །
ཕུང་པོ་འདི་ལ་བརྟགས་ནས་འཁྲུལ་བ་ཡིན། །མིང་ནི་བདག་མ་ཡིན་ཏེ་བཏགས་པ་
ཙམ༑ ༑ལུས་ནི་བདག་མ་ཡིན་ཏེ་ཤ་རུས་རྣམས། །འབྱུང་ཆེན་འདུས་པ་ཕྱི་རོལ་
རྩིག་པ་འདྲ། །སེམས་ཀྱང་བདག་མ་ཡིན་ཏེ་དངོས་པོ་མེད། །ཆོས་ལ་བདག་མེད་
རྒྱལ་པོ་མཉན་པར་གྱིས། །ཆོས་ནི་གཟུགས་སོགས་དངོས་པོ་ཐམས་ཅད་ཡིན། །



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
བྱེད་པ་མེད་ལ་མཚན་ཉིད་འཛིན་ཕྱིར་རོ། །
ཞེས་དང་། སློབ་དཔོན་ཟླ་བ་གྲགས་པའི་བརྒྱ་འགྲེལ་ལས། དེ་ལ་བདག་ཅེས་བྱ་བ་
ནི་གང་ཞིག་དངོས་པོ་རྣམས་ཀྱི་གཞན་ལ་རག་མ་ལས་པའི་ངོ་བོའི་རང་བཞིན་ཏེ། །
དེ་མེད་པ་ནི་བདག་མེད་པའོ། །དེ་ཆོས་དང་གང་ཟག་གི་དབྱེ་བས་གཉིས་སུ་རྟོགས་
ཏེ། ཆོས་ཀྱི་བདག་མེད་པ་དང་གང་ཟག་གི་བདག་མེད་པའོ་ཞེས་བྱའོ། །ཞེས་དང་།
དཔལ་རོང་ཟོམ་ཆེན་པོའི་ཞལ་ནས། རང་གི་ངོ་བོ་ལ། གང་ཟག་ནི་ཉེ་བར་ལེན་
པའི་ཕུང་པོ་ལྔ་ལ་བྱ། ཆོས་ནི་ཕུང་པོ་དང་ཁམས་དང་སྐྱེ་མཆེད་ལ་བྱའོ། །ངེས་པའི་
ཚིག་ནི། ཅིའི་ཕྱིར་ཆོས་དང་གང་ཟག་ཅེས་བྱ་ཞེ་ན། རྒྱུན་ལ་གང་ཟག་ཅེས་བྱ་ལ།།
མཚན་ཉིད་འཛིན་ལ་ཆོས་ཞེས་བྱ།།ཞེས་འབྱུང་། ཞེས་དང༌། ཀུན་མཁྱེན་མི་ཕམ་རྒྱ་
མཚོའི་བདག་མེད་གཉིས་གཏན་ལ་འབེབས་ཚུལ་ལས། རང་རྒྱུད་ཀྱི་ཕུང་པོ་ལྔ་ལ་
དམིགས་ནས་ངའོ་སྙམ་པའི་བློ་དེ་ངར་འཛིན་ཡིན་ལ། དེའི་ཞེན་ཡུལ་དེ་གང་ཟག་
གི་བདག་གམ་ང་ཞེས་བྱ་བ་སྟེ། ཞེས་དང་། ངའམ་བདག་ཅེས་བྱ་བ་དེ་ལས་གཞན་
པའི་འདུས་བྱས་འདུས་མ་བྱས་ཀྱི་ཆོས་ཐམས་ཅད་ལ་ཆོས་ཞེས་བྱ་ཞིང༌། ཞེས་
དང༌༑ དེས་ན་དགག་བྱ་གང་ཟག་དང་ཆོས་བུམ་པ་ལ་སོགས་པ་རང་བཞིན་གྱིས་
གྲུབ་པའམ་བདེན་པར་གྲུབ་པ་དེ་ལ་གང་ཟག་དང་ཆོས་ཀྱི་བདག་ཅེས་བྱ་ལ། ཞེས་
གསུངས་ཏེ། མདོར་ན་ངའམ་བདག་དང་ཀ་བུམ་སོགས་ཇི་ལྟར་སྣང་བཞིན་པའི་
ཆོས་འདི་རྣམས་ཉིད་ཡིན་ནོ། །སྟོང་ཉིད་མ་ཤེས་པ་རྣམས་ཀྱི་བློ་ངོར་བདེན་གྲུབ་
ཀྱང་འདི་རྣམས་ཉིད་ཡིན་གྱི་དེ་ལས་གཞན་དུ་བཙལ་མི་དགོས་ལ། བདེན་འཛིན་
ཀྱང་དེ་རྣམས་ཀྱིས་ངའོ། །ཀ་བའོ། །བུམ་པའོ་སྙམ་པ་དེ་ག་ཡིན། འདི་ལ་ངོས་མི་
ཟིན་རྒྱུ་ཅི་ཡང་མེད་དེ། རང་ཅག་སོ་སྐྱེ་དག་གིས་དབུ་མ་མ་སྦྱངས་པའི་སྔ་རོལ་དུ་
བུམ་སོགས་ཇི་ལྟར་སྣང་བ་དང་དེ་ལ་ཇི་ལྟར་འཛིན་པ་དེ་ཉིད་ཡིན་པའི་ཕྱིར་རོ། །



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
དེས་ན་བུམ་པ་སོགས་བདེན་གྲུབ་དགག་ཅེས་བརྗོད་ཀྱང་ད་ལྟ་ཆུ་སྐྱོར་གྱི་བྱ་བ་བྱེད་
བཞིན་པ་སོགས་འདི་ཉིད་ལས་གཞན་ཞིག་ལ་བསམ་པར་མི་བྱ་སྟེ། ངེས་ཤེས་རིན་
པོ་ཆེའི་སྒྲོན་མེ་ལས། མི་སྟོང་བུམ་པའི་ཕ་རོལ་ན། །བདེན་པར་གྲུབ་རྒྱུ་སུ་ཞིག་
ཡིན། །ཞེས་གསུངས་པ་དང་། ལྕང་སྐྱའི་ལྟ་མགུར་ལས་ཀྱང་། ད་ལྟ་རང་རེ་ཡི་བློ་
གསལ་འགའ་ཞིག །ཚིགས་ཐུབ་བདེན་གྲུབ་སོགས་བརྡ་ལ་ཞེན་ནས། །སྣང་བ་ལིང་
ལིང་འདི་རང་སར་བཞག་སྟེ། །དགག་རྒྱུ་རྭ་ཅན་ཞིག་འཚོལ་བར་འདུག་སྟེ། །ཞེས་
སོགས་ཀྱིས་སྣང་བ་མ་བཀག་པ་ལ་མི་དགྱེས་པར་མཛད། ཁ་ཅིག་གིས་ལིང་ལིང་
ཞེས་པ་བདེན་གྲུབ་ལ་གོ་དགོས་ཞེས་ལྕང་སྐྱའི་གྲུབ་མཐའི་ཚིག་གིས་སྒྲུབ་མོད། ལིང་
ལིང་ཞེས་པ་བདེན་གྲུབ་ལ་གོ་བར་གསུངས་པ་བདེན་ཀྱང༌། སྣང་བ་ལིང་ལིང་འདི་
ཞེས་བདེན་འཛིན་ཅན་གྱི་ངོར་སྣང་བ་འདི་ཉིད་བདེན་གྲུབ་ཡིན་པས་དེ་མི་འགོག་
པར་དགག་རྒྱུ་གཞན་པ་བཙལ་བ་མི་འཐད་ཅེས་གསུངས་པར་ཤིན་ཏུ་གསལ་ལོ། །
དེ་ལྟར་བུམ་སོགས་ཀྱི་སྣང་བ་འདི་ཉིད་འགོག་པ་གཞིར་བཞག་སྟེ། རང་རྒྱུད་པས་
དེ་དོན་དམ་པར་གྲུབ་པ་དང་།
ཐལ་འགྱུར་པས་བདེན་པ་གཉིས་ཆར་དུ་གྲུབ་པ་དགག་བྱར་བྱེད་པས་སྣང་ཙམ་ཡང་
འགོག་པར་བྱེད་དེ་ཆོས་ཅན་མཐུན་སྣང་བ་མི་བཞེད་པའང་རྒྱུ་མཚན་དེ་ཉིད་དོ། །
དེ་ལྟར་དུ་མ་ཤེས་ན་དབུ་མའི་རིགས་པས་ཅི་ཙམ་བཀག་ཀྱང་ཤགས་འགྱེད་པ་ཙམ་
ལས་འཁོར་རྩ་ལ་ཅི་ཡང་གནོད་པར་མི་འགྱུར་རོ། །དགག་བྱའི་ཐད་འདིར་བོད་སྔ་
ཕྱིའི་མཁས་པ་རྣམས་ཀྱིས་དགག་གཞག་མང་པོ་མཛད་འདུག་ཀྱང་གནད་ཟིན་ན་
འདི་ཙམ་གྱིས་ཆོག་གོ །
གཉིས་པ་འགོག་བྱེད་རིགས་པ་ནི། ཀུན་མཁྱེན་མི་ཕམ་རྒྱ་མཚོའི་མཁས་འཇུག་
ལས་༑ རྒྱུ་ལ་དཔྱོད་པ་རྡོ་རྗེ་གཟེགས་མ། འབྲས་བུ་ལ་དཔྱོད་པ་ཡོད་མེད་སྐྱེ་འགོག



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ངོ་བོ་ལ་དཔྱོད་པ་གཅིག་དུ་བྲལ། ཐམས་ཅད་ལ་དཔྱོད་པ་རྟེན་འབྲེལ་ཆེན་པོའི་
གཏན་ཚིགས་བཞིའི་ཚུལ་གྱིས་གཏན་ལ་ཕབ་པ་ཡིན་ཏེ། ཞེས་གསུངས་པ་བཞིན་
དུ་གཏན་ཚིགས་བཞི་སྟེ། དེ་ལས་དང་པོ་ནི། སཱ་ལུ་ལྗང་པའི་མདོ་ལས། མྱུ་གུ་དེ་
ཡང་བདག་གིས་མ་བྱས། གཞན་གྱིས་མ་བྱས། གཉི་གས་མ་བྱས། དབང་ཕྱུག་
གིས་མ་བྱས། དུས་ཀྱིས་མ་བྱས། རང་བཞིན་ལས་མ་བྱུང༌། རྒྱུ་མེད་པ་ལས་ཀྱང་མ་
སྐྱེས་ཏེ། ཞེས་དང་། རྩ་བ་ཤེས་རབ་ལས། བདག་ལས་མ་ཡིན་གཞན་ལས་མིན།།
གཉིས་ལས་མ་ཡིན་རྒྱུ་མེད་མིན། །དངོས་པོ་གང་དག་གང་ན་ཡང༌། །སྐྱེ་བ་ནམ་
ཡང་ཡོད་མ་ཡིན། །ཞེས་གསུངས་སོ། །དེ་ངག་སྦྱོར་དུ་འགོད་ཚུལ་ནི་ཡིད་བཞིན་
མཛོད་འགྲེལ་ལས། ཇི་ལྟར་སྣང་བཞིན་པ་ཆོས་ཅན། དངོས་པོར་མེད་པར་ཐལ།།
བདག་དང་གཞན་དང་གཉིས་ཀ་དང་རྒྱུ་མེད་ལས་སྐྱེ་བ་དང་བྲལ་བའི་ཕྱིར། རྨི་
ལམ་བཞིན། ཞེས་གསུངས་སོ། །བདག་སྐྱེ་འགོག་ཚུལ་ལ་སྦྱོར་ན། འགལ་བ་
བརྗོད་པའི་ཐལ་འགྱུར་ནི། དངོས་པོ་རྣམས་ཆོས་ཅན། སྐྱེ་བ་དོན་མེད་དུ་ཐལ།
རྒྱུའི་དུས་སུ་གྲུབ་ཟིན་པའི་ཕྱིར་ཞེས་དགོད་དོ། །དེ་ལ་གྲངས་ཅན་པ་དག་ན་རེ། །
ཁྱབ་པ་མེད་དོ་ཞེ་ན། འོ་ན། སྐྱེ་བ་ཐུག་མེད་དུ་ཐལ། གྲུབ་ཟིན་པ་ཡང་སྐྱེ་བའི་ཕྱིར་
རོ༑ ༑ཞེས་རྒྱུ་མཚན་མཚུངས་པའི་མགོ་སྙོམས་དགོད་དོ། །གལ་ཏེ་ཡང་གྲངས་
ཅན་པ་ན་རེ། རྒྱུའི་བདག་ཉིད་དུ་ཡོད་པའི་བུམ་པ་ནི་སྐྱེ་ལ་འབྲས་བུའི་བདག་
ཉིད་དུ་ཡོད་པའི་བུམ་པ་ནི་མི་སྐྱེའོ་ཞེས་འབྱེད་ན། མི་འཐད་དེ། བསྒྲུབ་བྱ་བདག་
ལས་སྐྱེ་བ་མ་གྲུབ་པ་བཞིན་དུ་སྒྲུབ་བྱེད་ཁྱད་པར་དེའང་ཁོ་བོ་ཅག་ལ་མ་གྲུབ་པའི་
ཕྱིར་རོ། །
ཞེས་སྒྲུབ་བྱེད་བསྒྲུབ་བྱ་དང་མཚུངས་པའི་མ་གྲུབ་པ་དགོད་དོ། །དེའི་འོག་ཏུ་གྲངས་
ཅན་པ་ལ་ཐལ་འགྱུར་པའི་ངོར་ཁྱད་པར་དེ་ཡོད་ངེས་ཀྱི་རིགས་པ་གང་ཡང་དགོད་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་པ།
རྒྱུ་མེད་དེ། མེད་པ་མི་སྐྱེ་བའི་ཕྱིར་ལ་སོགས་གང་ཞིག་བཀོད་ཀྱང་ལྟར་སྣང་འབའ་
ཞིག་ཏུ་འགྱུར་བའི་ཕྱིར་རོ། ། ག་བ
གཞན་སྐྱེ་འགོག་པ་ལ། འགལ་བ་བརྗོད་པའི་ཐལ་འགྱུར་ནི། གྲུབ་མཐའ་མཛོད་
ལས༑ གཞན་ལས་གཞན་སྐྱེ་ན་མེ་ལྕེ་ལས་ཀྱང་མུན་པ་སྐྱེ་བར་ཐལ་ལ། མེ་ལྕེ་ལས་
མུན་པ་མི་སྐྱེ་ན། མེ་གཞན་ལས་དུ་བ་གཞན་སྐྱེ་བར་ཡང་མི་རིགས་པར་ཐལ་ཏེ། དེ་
གཉིས་ཀ་གཞན་ཡིན་པར་མཚུངས་པའི་ཕྱིར། ཞེས་སོ། །དེ་ལ་རང་སྡེ་དངོས་སྨྲ་བ་
དག་ན་རེ། ཁྱབ་པ་མེད་དོ་ཞེ་ན། རྒྱུ་མཚན་མཚུངས་པའི་མགོ་སྙོམས་ནི། དེ་ལས།
ཁྱབ་པ་མ་གྲུབ་པར་རྟོག་ན། མུན་པ་ལས་གཞན་མེ་ལྕེ་ལས་ཀྱང་མུན་པ་མི་སྐྱེ་བའི་
ཚོད་དུ། དུ་བ་ལས་གཞན་མེ་ལས་དུ་བ་སྐྱེ་བའང་མི་རུང་ལ། དུ་བ་ལས་གཞན་མེ་
ལས་དུ་བ་སྐྱེ་བའི་ཚོད་དུ་མུན་པ་ལས་གཞན་མེ་ལྕེ་ལས་ཀྱང་མུན་པ་སྐྱེ་བར་མགོ་
མཉམ་པས་ཁྱབ་པ་གྲུབ་པར་བྱེད་དོ། །གོ་བདེ་བར་བརྗོད་ན། མེ་ལྕེ་ལས་ཆོས་
ཅན༑ མུན་པ་འཐུག་པོ་སྐྱེ་བར་ཐལ། ཁྱོད་ལས་མུན་པ་གཞན་མུན་པ་ལས་ཀྱང་
ཁྱོད་གཞན་ཡིན་པའི་ཕྱིར། ཞེས་སོ། །ཡང་དེ་དག་ན་རེ། དེ་གཉིས་མི་མཚུངས་སོ་
ཞེ་ན། དེ་ལ་སྒྲུབ་བྱེད་བསྒྲུབ་བྱ་དང་མཚུངས་པའི་མ་གྲུབ་པ་ནི། དེ་ལས། གལ་ཏེ་
དུ་བ་ལས་གཞན་དུ་གྱུར་པའི་མེ་ལྕེས་དུ་བ་སྐྱེད་པའི་ནུས་པ་ཡོད་པས་དུ་བ་སྐྱེད་ལ།
མུན་པ་ལས་གཞན་མེ་ལྕེ་ལས་མུན་པ་སྐྱེད་པའི་ནུས་པ་མེད་པས་མི་སྐྱེའོ་ཞེ་ན། །
ཁྱད་པར་དེ་བསྒྲུབ་བྱ་དང་མཚུངས་ཏེ་ཁོ་བོ་ཅག་ལ་གཞན་ལས་སྐྱེ་བ་མ་གྲུབ་པ་
བཞིན་དུ། མེ་ལ་དུ་བ་སྐྱེད་པའི་ནུས་པ་ཡོད་ལ། མེ་ལྕེས་མུན་པ་སྐྱེད་པའི་ནུས་པ་
མེད་པའི་ཁྱད་པར་ཉིད་ཀྱང་མ་གྲུབ་པའི་ཕྱིར་རོ། །
ཞེས་སོ། །དེའི་ཚེ་ན་ཁྱད་པར་དེ་ནི་མངོན་སུམ་གྱིས་མཐོང་བས་གྲུབ་པའི་ཕྱིར་དང༌། །
ནུས་པ་ཡོད་མེད་ཀྱི་ཁྱད་པར་ཡོད་པའི་ཕྱིར་དང༌། རྟེན་འབྲེལ་གྱི་ཆོས་ཉིད་ཡིན་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
པའི་ཕྱིར་ལ་སོགས་པ་གང་ཞིག་བཀོད་ཀྱང་མ་གྲུབ་པར་ཤེས་པར་བྱ་སྟེ། དང་པོ་
ནི༑ རྩ་བ་ཤེས་རབ་ལས། འབྱུང་བ་དང་ནི་འཇིག་པ་དག །མཐོང་ངོ་སྙམ་དུ་ཁྱོད་
སེམས་ན། །ཞེས་དང་། བཞི་བརྒྱ་པ་ལས། གང་དུ་མངོན་སུམ་གྱིས་བུམ་དེར། །
སྟོང་པའི་གཏན་ཚིགས་དོན་མེད་འགྱུར། །ཞེས་དང༌། འཇུག་འགྲེལ་ལས། འདིར་
སྨྲས་པ། རྒྱུ་དང་འབྲས་བུ་གཉིས་ལ་གཞན་ཉིད་ཀྱང་ཡོད་ལ་ཐམས་ཅད་ལས་
ཐམས་ཅད་འབྱུང་བར་ཐལ་བ་ཡང་མ་ཡིན་ཏེ། ངེས་པ་མཐོང་བའི་ཕྱིར་རོ། ། ཞེས་
བཀོད་པ་ལྟར་རོ། །དེ་ལྟར་ཟེར་བ་ལ། དོན་དཔྱོད་རིགས་པས་མ་བརྟགས་པའི་ཚེ་
ན་དེ་ལྟར་མཐོང་བར་སྣང་བ་ནི་བདེན་མོད། དེ་ནི་འདིར་འགོག་པའང་མ་ཡིན་ལ། །
བརྟགས་ཤིང་དཔྱད་པ་ན་ནི་མཐོང་བར་ཡང་མི་གྲུབ་ཅིང་མཐོང་བར་སྣང་བ་ནི་
འཁྲུལ་བ་ཡིན་པས་དེས་དངོས་པོ་ཡོད་པའི་སྒྲུབ་བྱེད་མི་འོང་ངོ་ཞེས་གསུངས་ཏེ། །
རྩ་ཤེས་ཀྱི་ལུང་སྔ་མའི་འཕྲོས་ལས། འབྱུང་བ་དང་ནི་འཇིག་པ་དག །གཏི་མུག་
ཉིད་ཀྱིས་མཐོང་བ་ཡིན། །ཞེས་དང༌། བཞི་བརྒྱ་པའི་ལུང་དེའི་འཕྲོས་ལས།།
གཟུགས་མཐོང་ཚེ་ན་བུམ་པ་ནི། །ཐམས་ཅད་ཁོ་ན་མཐོང་མི་འགྱུར། །བུམ་པ་
མངོན་སུམ་ཞེས་བྱ་བའང་། །དེ་ཉིད་རིག་པ་སུ་ཞིག་སྨྲ། །ཞེས་དང༌། འཇུག་འགྲེལ་
ལས་ཀྱང་། འདི་ལྟར་གང་སཱ་ལུའི་མྱུ་གུའི་རྒྱུ་ནི་སཱ་ལུའི་ས་བོན་ཁོ་ན་ཡིན་གྱི་གཞན་
མ་ཡིན་ལ། སཱ་ལུའི་ས་བོན་གྱི་འབྲས་བུ་ནི་སཱ་ལུའི་མྱུ་གུ་ཁོ་ན་ཡིན་གྱི་གཞན་མ་
ཡིན་ནོ་ཞེས་བྱ་བའི་ངེས་པ་གང་ཡིན་པ་འདི་ཀོ གང་ལས་ཡིན་ཞེས་རེ་ཞིག་འདི་
ཉིད་རྒྱུ་དང་འབྲས་བུ་སྨྲ་བ་འདི་ལ་འདྲི་བར་བྱའོ། །སྨྲས་པ། ངེས་པ་མཐོང་བའི་
ཕྱིར་རོ་ཞེ་ན། ཡང་ཅིའི་ཕྱིར་དེ་ལྟར་ངེས་པ་མཐོང་ཞེས་བརྒལ་ཞིང་བརྟགས་པ་ན།།
གང་གི་ཕྱིར་ངེས་པ་མཐོང་བ་དེའི་ཕྱིར་ངེས་པ་མཐོང་ངོ་ཞེས་བྱ་བ་དེ་ཙམ་ཞིག་སྨྲ་བ་
འདིས་ནི་ངེས་པའི་རྒྱུ་མ་བསྟན་པར་བཤད་ཟིན་པའི་ཉེས་པ་ཅུང་ཟད་ཀྱང་སྤང་པར་
10



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
མི་ནུས་སོ། །ཞེས་དང༌། རྣམ་ཀུན་འཇིག་རྟེན་ཚད་མིན་དེ་ཡི་ཕྱིར། །དེ་ཉིད་སྐབས་
སུ་འཇིག་རྟེན་གནོད་པ་མེད། །ཅེས་དང་། མདོ་ལས་ཀྱང༌། མིག་དང་རྣ་བ་སྣ་ཡང་
ཚད་མ་མིན། །ལྕེ་དང་ལུས་དང་ཡིད་ཀྱང་ཚད་མ་མིན། །གལ་ཏེ་དབང་པོ་འདི་དག་
ཚད་ཡིན་ན། །འཕགས་པའི་ལམ་གྱིས་སུ་ལ་ཅི་ཞིག་བྱ། །ཞེས་གསུངས་སོ། ། ན་
གཉིས་པ་ནི། འཇུག་འགྲེལ་ལས། འདིར་འབྲས་བུ་ཞེས་བྱ་བ་ནི། ནུས་པའི་དོན་ལ་
ཀྲི་ཏའི་རྐྱེན་ཅན་ཏེ། ། གང་ཞིག་གང་གིས་བྱ་བར་ནུས་པ་དེ་ཉིད་དེའི་འབྲས་བུ་
ཡིན་ལ། གང་ཞིག་འབྲས་བུ་འདི་བསྐྱེད་པར་ནུས་པ་དེ་ནི་གཞན་ཡིན་དུ་ཟིན་ཀྱང་རྒྱུ་
ཡིན་ཏེ། དེས་ན་གཞན་ཉིད་ཁྱད་པར་ཅན་ཁོ་ནས་རྒྱུ་དང་འབྲས་བུའི་དངོས་པོ་
ཡིན་གྱི། གཞན་ཉིད་ཀྱི་སྤྱིས་ནི་མ་ཡིན་ནོ། །ཞེས་གསུངས་ཏེ། གཞན་ཡིན་ཡང་
སྐྱེད་པའི་ནུས་པ་ཡོད་པས་སྐྱེད་ཀྱི་མེད་པས་ནི་མ་ཡིན་ནོ་ཟེར་བ་ལ། བྱང་ཆུབ་
སེམས་འགྲེལ་ལས། རྟེན་མཚུངས་པ་ཡིས་དོན་བྱེད་པ། །རྨི་ལམ་གནོད་པ་བཞིན་
མིན་ནམ། །རྨི་ལམ་སད་པའི་གནས་སྐབས་ལ། །དོན་བྱེད་པ་ལ་ཁྱད་པར་མེད། །
ཅེས་གསུངས་ཏེ། ནུས་པ་ཡོད་པས་དོན་བྱེད་ཅེས་པ་ནི། རྨི་ལམ་གྱི་གནས་སྐབས་
ཀྱི་ཁྱད་པར་ལྟར་ཡིན་ལ། སད་པའི་ཚེ་ན་དོན་བྱེད་མི་བྱེད་ཀྱི་ཁྱད་འབྱེད་མི་ནུས་པ་
བཞིན་དུ་དོན་དཔྱོད་ཀྱིས་དཔྱད་པའི་ཚེ་ནའང་ཁྱད་པར་འབྱེད་མི་ནུས་པ་ཡིན་ནོ། །
གསུམ་པ་ནི། གཞན་ཡིན་པར་མཚུངས་ཀྱང་སྐྱེད་མི་སྐྱེད་ཀྱི་ཁྱད་པར་ཡོད་པ་ནི་
རྟེན་འབྲེལ་གྱི་ཆོས་ཉིད་ཡིན་ནོ་སྙམ་ན། དོན་དཔྱོད་ཀྱིས་དཔྱད་པ་ན་ས་བོན་གྱིས་
མྱུ་གུ་སྐྱེད་པ་ཆོས་ཉིད་ཡིན་པ་ལ་སྒྲུབ་བྱེད་མེད་ཅིང་གནོད་བྱེད་ཡོད་པས་དེའང་ལན་
དུ་མི་རུང་ཞེས་སློབ་དཔོན་རྨ་བྱ་བྱང་བརྩོན་སོགས་གསུངས་སོ། །མདོར་ན་དོན་དཔྱོད་
ཀྱིས་དཔྱད་ན་ཕྱི་ནང་གི་དངོས་པོ་མ་ལུས་ཐ་སྙད་ཙམ་དུའང་མ་གྲུབ་པས་གཞན་ཡིན་
པའི་དངོས་པོ་འགའ་ཞིག་ལས་ནི་སྐྱེ་ལ་འགའ་ཞིག་ལས་མི་སྐྱེ་བའི་རྒྱུ་མཚན་གཏན་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ནས་མི་རྙེད་པས་དཔེ་དང་གཏན་ཚིགས་ཀྱི་སྒོ་ནས་ཁྱད་པར་ཇི་ལྟར་ཕྱེས་ཀྱང་ཐམས་
ཅད་འཁྲུལ་བའི་བློ་ངོར་དེ་ལྟར་དུ་སྣང་བ་ཙམ་ལས་མེད་པས་མཐར་དངོས་པོར་སྨྲ་
བ་དག་གི་རིགས་པའི་ཕུག་རྡུགས་པར་ཤེས་པར་བྱའོ། ། །
གཞན་ཡང་སྔ་རབས་པ་དག་ལྡོག་པ་གཅིག་པའི་དཔུང་འཕུལ་ཞེས་བྱ་བ་ནི། དངོས་
སྨྲ་བས་ལའི་དུ་བ་དེ་ཚང་མང་གི་དུ་བ་དང་དུ་བ་ཙམ་དུ་ལྡོག་པ་གཅིག་པ་རྒྱུ་མཚན་
དུ་བྱས་ནས་ལ་ལའང་མེ་ཡོད་པར་འདོད་དོ། །དེ་ལྟ་ན་མྱུ་གུ་རང་ལས་གཞན་དུ་
གྱུར་པའི་ས་བོན་ལས་སྐྱེ་ན། ས་བོན་དང་གཞན་ཙམ་དུ་ལྡོག་པ་གཅིག་པའི་མེ་དང་
སོལ་བ་ལས་ཀྱང་སྐྱེ་བར་ཐལ་བ་བརྗོད་པ་དང་། རང་ལ་མི་ལྟ་བའི་ཀ་བས་གཞན་
ལ་མི་ལྟ་ན། དེ་དང་རང་ལ་མི་ལྟ་བ་ཙམ་དུ་ལྡོག་པ་གཅིག་པའི་མིག་གི་དབང་པོས་
ཀྱང་གཞན་ལ་མི་ལྟ་བའི་ཐལ་བ་བརྗོད་པ་སྟེ། འོག་ཏུ་འཆད་པར་འགྱུར་རོ། །འདི་
ཡིན་མིན་མཚུངས་པའི་མགོ་སྙོམས་ལས་གཞན་མ་ཡིན་ཞེས་སློབ་དཔོན་གཙང་ནག་
པ་སོགས་ཀྱིས་གསུངས་སོ། །
གཉིས་པ་འབྲས་བུ་ལ་དཔྱོད་པ་ཡོད་མེད་སྐྱེ་འགོག་ནི། འདི་མདོ་ཅི་རིགས་པ་ལས་
བསྟན་ཞེས་གསུངས་ལ། སྟོང་ཉིད་བདུན་ཅུ་པ་ལས། ཡོད་ཕྱིར་ཡོད་པ་སྐྱེ་མིན་ཏེ༎
མེད་ཕྱིར་མེད་པ་སྐྱེ་མ་ཡིན། །ཆོས་མི་མཐུན་ཕྱིར་ཡོད་མེད་མིན། །ཞེས་དང༌། བཞི་
བརྒྱ་པ་ལས། འབྲས་བུ་ཡོད་ཉིད་གང་འདོད་དང༌། །འབྲས་བུ་མེད་ཉིད་གང་འདོད་
ལ༑ ༑ཁྱིམ་གྱི་དོན་དུ་ཀ་བ་ལ། །སོགས་པའི་རྒྱན་ནི་དོན་མེད་འགྱུར། །ཞེས་
གསུངས་ཏེ། ངག་སྦྱོར་དུ་འགོད་ཚུལ་ཡིད་བཞིན་མཛོད་འགྲེལ་ལས། དངོས་སྣང་
སྣ་ཚོགས་པ་འདི་ཆོས་ཅན། དངོས་པོར་མེད་པར་ཐལ། ངོ་བོ་ཡོད་མེད་སྐྱེ་བ་དང་
བྲལ་བའི་ཕྱིར་རོ། །ཞེས་གསུངས་སོ། །དེ་ཡང་འབྲས་བུ་རྒྱུ་ལས་སྐྱེའོ་ཞེས་དངོས་
སྨྲ་བའི་གྲུབ་མཐའ་འཛིན་པ་དག་དང་འཇིག་རྟེན་ཕལ་པ་ཐམས་ཅད་ཀྱིས་འདོད་
12



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
མོད་ཀྱི། ལེགས་པར་བརྟགས་ན་སྐྱེ་བར་མི་འགྲུབ་སྟེ། འབྲས་བུ་དེ་དང་པོ་ཉིད་
ནས་ཡོད་པ་ཞིག་སྐྱེའམ་མེད་པ་ཞིག་གསར་དུ་སྐྱེ། ཡོད་པ་ཞིག་སྐྱེ་ན་བདག་སྐྱེ་
འགོག་པའི་སྐབས་ནས་བཀག་ཟིན་པ་ལྟར་མི་འཐད་དོ། །ཕལ་མོ་ཆེ་ཞིག་གིས་
མེད་པ་ཞིག་གསར་དུ་སྐྱེ་བར་འདོད་དེ། ད་ལྟ་ས་བོན་ཙམ་ལས་མེད་ཀྱང་སྟོན་དུས་
སུ་སྔར་མེད་པའི་ལོ་ཏོག་སྐྱེའོ་སྙམ་དུ་སེམས་པའི་ཕྱིར་རོ། །འོན་ཀྱང་དེ་ནི་མི་སྲིད་
དེ༑ རྒྱུ་དེས་འབྲས་བུ་སྐྱེད་ན་འབྲས་བུ་དེར་བྱ་བ་ཞིག་ནི་ངེས་པར་བྱེད་དགོས་པ་
ཡིན་གྱི། ཅི་ཡང་མ་བྱས་ན་དེས་དེ་བསྐྱེད་ཅེས་པའི་མིང་དོན་གཉིས་ཀ་ག་ལ་ཡོད། །
བྱ་བ་བྱེད་ན་དུས་མཉམ་པའི་རྒྱུས་བྱེད་དམ་རྒྱུ་སྔར་གྲུབ་པས་འབྲས་བུ་ཕྱིས་འབྱུང་
བ་ལ་བྱེད། དང་པོ་ལྟར་ན་མི་འཐད་དེ། ཇི་སྲིད་དུ་འབྲས་བུ་མ་གྲུབ་ཀྱི་བར་དུ་ནི་
རྒྱུའང་མ་གྲུབ་པས་སྐྱེད་པའི་བྱ་བ་ཅུང་ཟད་ཀྱང་བྱེད་མཁན་མེད་ལ། རྒྱུ་གྲུབ་པ་ན་
ནི་འབྲས་བུའང་གྲུབ་ཟིན་པས་དེ་ལ་སྐྱེད་པའི་བྱ་བ་ཅི་ཡང་མི་དགོས་ཏེ་ལེགས་པར་
སྐྱེས་ཟིན་པའི་ཕྱིར་རོ། །གཉིས་པ་ལྟར་ནའང་མི་འཐད་དེ། རྒྱུ་རང་གི་ངོ་བོ་ཡོད་
པའི་ཚེ་ན་འབྲས་བུ་ད་དུང་མ་གྲུབ་པས་གང་དུའང་མེད་དོ། །མེད་པ་ལ་ནི་རྒྱུས་བྱ་
བ་ཅི་ཡང་བྱེད་ཐབས་མེད་དེ། གང་མེད་པའི་ཆོས་དེ་ནི་ཕན་གནོད་གང་གིའང་རྟེན་
མ་ཡིན་པའི་ཕྱིར་རོ། །རྒྱུ་འབྲས་གཉིས་ཕན་ཚུན་གཅིག་གིས་གཅིག་གི་ངོ་ཡང་
མཐོང་མ་མྱོང་བས་འབྲེལ་མེད་ཁོ་ནའོ། །དེ་ལྟར་ཞིབ་པར་བརྟགས་ན་རྒྱུས་འབྲས་
བུ་ལ་བྱ་བ་ཅི་ཡང་བྱས་པ་མེད་མོད། རྒྱུ་འདི་སྣང་བ་ཡོད་པས་འབྲས་བུ་སྣང་བའང་
འབྱུང་སྟེ། དེ་ཙམ་ལས་གཞན་པའི་རྒྱུ་མཚན་ནི་ཇི་ལྟར་བཙལ་ཀྱང་མི་རྙེད་དེ། འདི་
ལ་རྟེན་ཅིང་འབྲེལ་འབྱུང་ཞེས་བྱའོ། ། དེ་
གཞན་ཡང་བཞི་བརྒྱ་པ་ལས། དངོས་པོ་དངོས་ལས་མི་སྐྱེ་སྟེ། །དངོས་པོ་དངོས་
མེད་ལས་མི་སྐྱེ། །དངོས་མེད་དངོས་མེད་མི་སྐྱེ་སྟེ། །དངོས་མེད་དངོས་ལས་མི་སྐྱེ་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
འོ༑ ༑དངོས་པོ་དངོས་པོར་མི་འགྱུར་ཏེ། །དངོས་མེད་དངོས་པོར་མི་འགྱུར་རོ། །
དངོས་མེད་དངོས་མེད་མི་འགྱུར་ཏེ། །དངོས་པོ་དངོས་མེད་མི་འགྱུར་རོ། །ཞེས་
དངོས་མེད་དངོས་པོ་ཡོད་མེད་ལས་མི་སྐྱེ་བ་དང་། དངོས་མེད་དངོས་པོར་མི་འགྱུར་
བར་གསུངས་པའང་འདི་དང་འདྲ་སྟེ། རང་ཅག་གིས་འབྲས་བུ་ད་ལྟ་དངོས་མེད་
ཡིན་པ་ཞིག་མ་འོངས་པར་དངོས་པོར་སྐྱེའོ་སྙམ་པ་དང་དངོས་པོར་འགྱུར་རོ་སྙམ་
མོད། དེ་ནི་མི་སྲིད་དེ། ད་ལྟ་དངོས་མེད་ཡིན་ན་དེ་སུ་ལའང་དངོས་པོར་སྒྱུར་བའི་
ཐབས་གཏན་ནས་མེད་དེ། དེ་རྒྱུ་གང་གིས་ཀྱང་བྱ་བ་འཇུག་པའི་ཡུལ་དུ་མི་འགྱུར་
བའི་ཕྱིར་རོ། །སྤྱོད་འཇུག་ལས། བྱེ་བ་བརྒྱ་ཕྲག་རྒྱུ་ཡིས་ཀྱང༌། །དངོས་པོ་མེད་པ་
བསྒྱུར་དུ་མེད། །ཅེས་གསུངས་པ་བཞིན་ནོ། །འོ་ན་འབྲས་བུ་འདི་རྣམས་ཅི་ལས་
བྱུང་བ་ཡིན་ཞེ་ན། རིན་ཆེན་ཕྲེང་བ་ལས། ཇི་ལྟར་སྒྱུ་མའི་གླང་པོ་ནི། །གང་ནས་མ་
འོང་གར་མི་འགྲོ། །སེམས་རྨོངས་ཙམ་དུ་ཟད་པས་ན། །ཡང་དག་ཉིད་དུ་གནས་པ་
མེད༑ །དེ་བཞིན་འཇིག་རྟེན་སྒྱུ་འདྲ་བ། །གང་ནས་མ་འོངས་གར་མི་འགྲོ། །སེམས་
རྨོངས་ཙམ་དུ་ཟད་པས་ན། །ཡང་དག་ཉིད་དུ་གནས་པ་མེད། །ཅེས་དང༌། དཔལ་
རོང་ཟོམ་པཎྜི་ཏའི་ཞལ་ནས། དེ་ལ་སྒྱུ་མའི་མཚན་ཉིད་གང་ཞེ་ན། འདི་ལྟར་སྒྱུ་མ་
མཁན་གྱིས་རྡེའུ་དང་ཤིང་བུ་དང་གསེག་མ་ལསྩོགས་པ་ལ་འདྲའ་གཟུགས་བྱས་ཏེ། །
གྱོ་མོ་ལ་སྔགས་ཀྱིས་བཏབ་ནས་སྦྱོར་བ་གོམས་པས་བསྣུན་ན། སྐྱེས་པ་དང་བུད་
མེད་དང་རྟ་དང་གླང་པོ་ལ་སྩོགས་པའི་གཟུགས་སྣ་ཚོགས་སྣང་བ་འབྱུང་བར་འགྱུར་
ཏེ༑ དེ་དང་པོ་བྱུང་བའི་ཚེ་ན་གང་ནས་ཀྱང་མ་བྱུང༌། སྣང་བ་ཉིད་ཀྱི་ཚེ་ནའང་སྒྱུ་མ་
ཡིན་པའི་ཕྱིར་མཚན་ཉིད་གང་ཡང་ཡོད་པ་མ་ཡིན། སྒྱུ་མ་བསྡུས་ནས་འགགས་
ཤིང་མི་སྣང་བར་གྱུར་ཏེ། དེའི་ཚེའང་གང་དུའང་མ་སོང་། གང་ཡང་འདི་སྐད་དུ་སྒྱུ་
མ་བསྡུས་པའི་རྐྱེན་གྱིས་དབང་པོའི་སྤྱོད་ཡུལ་དུ་མ་གྱུརད་ནས་མི་སྣང་བ་ཙམ་དུ་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
ཟད་དེ། དེའི་སྐད་ཅིག་མའི་རྒྱུན་ནི་འཆད་ཅིང་ལྡོག་པའང་མ་ཡིན་ནོ་ཞེས་རྣམ་པར་
གཞག་པའང་མེད་དེ། འདིའ་ལྟར་སྣང་བ་དང་མི་སྣང་བ་གཉིའ་གའང་མཚན་ཉིད་
མེད་པར་མཚན་ཉིད་གཅིག་པ་ཡིན་མོད་ཀྱི། ཇི་སྲིད་དུ་རྐྱེན་ཉེ་བར་གནས་ཀྱི་བར་
དུ་སྣང་བའང་དམིགས་ལ། སྣང་བ་ཙམ་དེའི་མཚན་ཉིད་ཡོངས་སུ་རྫོགས་པ་ཡིན་
ཏེ༑ འདི་ལ་དོན་གྱི་ཆ་གཞན་བསྒྲུབ་པར་བྱ་བ་ནི་གང་ཡང་མེད་པས་སྒྱུ་མ་སྒྱུ་མ་
ཞེས་བརྗོད་དོ། །
ཞེས་དང༌། དེ་བཞིན་དུ་ཕྱི་ནང་གི་དངོས་པོ་སྣ་ཚོགས་སྣང་བ་འདི་དག་ཐམས་ཅད་
ཀྱང་། ཇི་སྲིད་དུ་གཟུང་བ་དང་འཛིནད་པའི་རྣམ་པར་རྟོག་པའི་བག་ཆགས་ཀྱི་
དབང་ཉེ་བར་གནས་པ་དེ་སྲིད་དུ་དངོས་པོ་སྣ་ཚོགས་སྣང་བ་འབྱུང་བར་འགྱུར་ཏེ། །
དེ་དང་པོ་བྱུང་བའི་ཚེ་ནའང་གང་ནས་ཀྱང་མ་བྱུང༌། སྣང་བ་ཉིད་ཀྱི་ཚེ་ནའང་བག་
ཆགས་ཀྱི་དབང་གིས་སྣང་བ་ཡིན་པའི་ཕྱིར། མཚན་ཉིད་གང་ཡང་ཡོད་པ་མ་ཡིན། །
གཟུང་བ་དང་འཛིན་པ་གཉིས་ཀྱི་བག་ཆགས་ཟད་ན་འགགས་ཤིང་མི་སྣང་བར་གྱུར་
ཏེ། དེའི་ཚེའང་གང་དུའང་མ་སོང་། གང་ཡང་འདི་སྐད་དུ་གཟུང་འཛིན་གྱི་
རྣམ་པར་རྟོག་པ་དང་བྲལ་བའི་མི་རྟོག་པའི་ཡེ་ཤེས་ཀྱི་སྤྱོད་ཡུལ་དུ་མ་གྱུརད་ནས་
མི་སྣང་བ་ཙམ་དུ་ཟད་དེ། སྣང་བ་འདི་དག་གི་སྐད་ཅིག་མའི་རྒྱུན་ནི་འཆད་ཅིང་
ལྡོག་པའང་མ་ཡིན་ནོ་ཞེས་རྣམ་པར་གཞག་པའང་མེད་དེ། སྣང་བ་དང་མི་སྣང་བ་
གཉིའ་གའང་དབྱེར་མེད་པར་མཚན་ཉིད་མེད་པར་མཚན་ཉིད་གཅིག་པ་ཡིན་མོད་
ཀྱི༑ ཇི་སྲིད་དུ་རྐྱེན་ཉེ་བར་གནས་ཀྱི་བར་དུ་སྣང་བའང་དམིགས་ལ། སྣང་བ་ཙམ་
དེའི་མཚན་ཉིད་ཡོངས་སུ་རྫོགས་པ་ཡིན་ཏེ། འདི་ལ་དོན་གྱི་ཆ་གཞན་བསྒྲུབ་པར་
བྱ་བ་ནི་གང་ཡང་མེད་པས། དེ་བས་ན་ཆོས་ཐམས་ཅད་ནི་སྒྱུ་མ་ལྟ་བུ། ། ཞེས་
གསུངས་པ་བཞིན་དུ་ཤེས་པར་བྱ་སྟེ། རང་ཅག་གིས་སྒྱུ་མའི་རྟ་གླང་དེ་རྫུན་པ་ཡིན་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
པར་ཀུན་ཀྱིས་འདོད། རྒྱུ་མཚན་གང་ལ་བྱེད་ན། རྟ་གླང་དེ་དག་དང་པོ་གང་ནས་
ཀྱང་མ་བྱུང༌། མཐར་གང་དུའང་མི་འགྲོ ད་ལྟའང་རྡོ་ཤིང་སོགས་ལ་སྔགས་བཏབ་
པ་སོགས་ལས་གཞན་མེད་ཀྱང་གློ་བུར་དུ་སྣང་བ་ཙམ་ཡིན་པ་འདི་ལ་བྱེད་པར་སྣང་
ན༑ དེ་ནི་མྱུ་གུ་ལའང་སྒོ་ཀུན་ནས་མཚུངས་པ་ཡིན་མོད། ཐོག་མེད་ནས་འོངས་
པའི་མ་རིག་པའི་དབང་གིས་མ་ཤེས་པ་ཙམ་དུ་ཟད་དོ། །འདི་ལ་ཞིབ་པར་བསམས་
ན་སྐྱེ་མེད་དང་རྟེན་འབྱུང་གི་དོན་ལ་གོ་བ་ལེགས་པོ་རྙེད་པར་གདོན་མི་ཟའོ། །
གསུམ་པ་གཅིག་དུ་བྲལ་གྱི་རིགས་པ་ནི། ལང་ཀར་གཤེགས་པ་ལས། བློ་གྲོས་
ཆེན་པོ། རྡུལ་ཕྲ་རབ་ཀྱི་བར་དུ་བརྟགས་ན་དངོས་པོ་མི་དམིགས་ཏེ། མེད་པའི་
ཕྱིར་འཕགས་པའི་ཡེ་ཤེས་ཀྱི་སྤྱོད་ཡུལ་ལས་རྣམ་པར་ལོག་པའི་བ་ལང་གི་རྭ་ཡོད།
པར་མི་བརྟག་གོ །ཞེས་དང༌། བློ་གྲོས་ཆེན་པོ། དེ་བཞིན་དུ་རི་བོང་གི་རྭ་ནི་བ་ལང་
གི་རྭ་ལས་ལྟོས་པ་ཡིན་ཏེ། བ་ལང་གི་རྭའང་རྡུལ་ཕྲ་མོ་རྣམ་པར་ཕྱེ་སྟེ་རྡུལ་ཕྲ་མོ་
རྣམས་ཀྱང་རྣམ་པར་གཞིག་ན་རྡུལ་ཕྲ་མོའི་མཚན་ཉིད་ལའང་མི་གནས་ན་དེ་ཅི་
ལས་ལྟོས་ཏེ་མེད་པར་འགྱུར། ཞེས་དང་། ཕན་ཚུན་དུ་ནི་འབྲེལ་བ་ལས། །རིང་དང་
ཐུང་ལ་སོགས་པ་འབྱུང་། །ཡོད་པ་སྒྲུབ་པ་མེད་པ་སྟེ། །མེད་པ་སྒྲུབ་པ་ཡོད་པའོ། །
རྡུལ་ཕྲན་དུ་ནི་རྫས་གཞིག་སྟེ། །གཟུགས་ལ་རྣམ་པར་བརྟག་མི་བྱ། །ཞེས་དང་། །
རིན་ཆེན་ཕྲེང་བ་ལས། ཇི་ལྟར་ཆུ་ཤིང་ཡན་ལག་དག །མ་ལུས་བཅས་ཏེ་རྣམ་
བཤིག་ན། །ཇི་ཡང་མེད་ལྟར་སྐྱེས་བུ་ཡང་། །ཁམས་བཅས་བཤིག་ན་དེ་དང་འདུ།།
ཞེས་དང་། བྱང་ཆུབ་སེམས་འགྲེལ་ལས། ཕྱོགས་ཀྱི་དབྱེ་བས་ཕྱེ་བ་ཡིས། །རྡུལ་
ཕྲན་ལ་ཡང་དབྱེ་བ་མཐོང་། །གང་ལ་ཆ་ཤས་ཀྱིས་བརྟགས་པ། །དེ་ནི་རྡུལ་ཕྲན་ཇི་
ལྟར་འཐད། །ཅེས་དང༌། དབུ་མ་རྒྱན་ལས། བདག་དང་གཞན་སྨྲས་དངོས་འདི་
དག །ཡང་དག་ཏུ་ན་གཅིག་པ་དང༌། །དུ་མའི་རང་བཞིན་བྲལ་བའི་ཕྱིར། །རང་
16



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
བཞིན་མེད་དེ་གཟུགས་བརྙན་བཞིན། །ཞེས་གསུངས་སོ། །དེ་ཉིད་ཡིད་བཞིན་
མཛོད་ལས། དོན་དུ་སྣང་བ་འདི་ཆོས་ཅན། དངོས་པོ་དངོས་མེད་གང་དུའང་མ་
གྲུབ་པར་ཐལ་ཏེ། གཅིག་དང་དུ་མ་དང་བྲལ་བའི་ཕྱིར། ཆུ་ཟླ་བཞིན། ཞེས་དང་། །
གྲུབ་མཐའ་མཛོད་ལས། གང་གཅིག་དང་དུ་མ་དང་བྲལ་བས་ཁྱབ་པ་དེ་བདེན་པའི་
དངོས་པོས་སྟོང་པས་ཁྱབ་སྟེ། དཔེར་ན་དངོས་པོ་མེད་པའི་དོན་སྤྱི་བཞིན་ནོ། །འདི་
ལྟར་སྣང་བའང་དོན་དམ་པའི་གཅིག་དང་དུ་མ་དང་བྲལ་བ་ཁྱབ་བྱེད་དུ་ཡོད་པའི་
ཕྱིར་རོ་ཞེས་བྱའོ། །ཞེས་སོ། །དེ་ཡང་རང་ཅག་གིས་བདེན་པར་འཛིན་རྒྱུའི་སྣམ་བུ་
ལྟ་བུ་ལ་མཚོན་ན། སྣམ་བུ་འདི་མ་དཔྱད་ན་གོས་ཀྱི་བྱ་བ་བྱེད་ལ་མངོན་སུམ་དུ་
སྣང་བའི་དངོས་པོ་རང་མཚན་པ་ཞིག་ཡིན་པ་སྨོས་མ་དགོས་མོད། དཔྱད་ན་དེའི་
རྡུལ་ཕྲ་རབ་ཙམ་ཡང་མི་རྙེད་དེ། སྣམ་བུ་བཤིག་ཚེ་སྣལ་མ་ཙམ་ལས་སྣམ་བུ་རང་
གར་སོང་ཆ་མེད། སྣལ་མ་བཤིག་ཚེ་སྤུ་ཉག་ཙམ་ལས་སྣལ་མའང་གར་སོང་ཆ་
མེད་དུ་འགྱུར། སྤུ་ཉག་བཤིག་ཚེ་རྡུལ་ཕྲན་དང༌། དེའང་བཤིག་པས་མཐར་གྱིས་
རྡུལ་ཡོངས་ཀྱི་ཆུང་མཐའ་ཆ་ཤས་དབྱེར་མེད་པ་ལ་ཐུག དེའང་བཤིག་པས་ཟད་
ནས་ནམ་མཁའ་སྟོང་པ་འབའ་ཞིག་ཏུ་འགྱུར། དེ་ལྟར་ཕྱི་མ་ཕྱི་མའི་ཚེ་ན་སྔ་མ་སྔ་
མ་དག་མི་རྙེད་དེ་གནས་དེ་ཉིད་དུ་མི་སྣང་བར་འགྱུར་ཏེ། སྒྱུ་མའི་གྲོང་ཁྱེར་བཤིག་
པ་བཞིན་ནོ། །དེ་བཞིན་དུ་སྣོད་བཅུད་ཀྱི་དངོས་པོ་ཐམས་ཅད་ཀྱང་དེ་ཁོ་ན་ལྟར་ཏེ།
དཀར་དམར་གྱི་སྣང་བ་སྣ་ཚོགས་པ་རྣམ་པར་བཀྲ་བའི་འཇིག་རྟེན་འདི་ནི་དཔྱད་
ཅིང་དཔྱད་ཅིང་ཆུ་ཤིང་གི་སྙིང་པོ་ཁོ་ན་ལྟར་དུ་སོང་བ་ནི་ཤིན་ཏུ་ཡ་མཚན་པ་ཞིག་
གོ །རྣམ་པར་ཤེས་པའི་ཚོགས་རྣམས་ཀྱང་ཕྱེས་ན་སེམས་དང་སེམས་བྱུང་དང་དེ་
རྣམས་ཀྱང་དམིགས་པའི་སྒོ་ནས་དུ་མ་དང་མཐོར་བདེན་པར་གྲུབ་པ་ཅུང་ཟད་ཀྱང་
མི་རྙེད་པར་སྟོང་པ་ཉིད་དུ་འགྱུར་ཏེ་རྒྱས་པར་དབུ་མ་རྒྱན་དང་དབུ་མ་སྣང་བ་ལྟར་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
དུ་ཤེས་པར་བྱའོ། །
བཞི་པ་རྟེན་འབྲེལ་ཆེན་མོའི་གཏན་ཚིགས་ནི། ཀླུའི་རྒྱལ་པོ་མ་གྲོས་པས་ཞུས་པ་
ལས༑ ཆོས་གང་རྒྱུའི་ཁ་ན་ལས་པ་དེ་ནི་རྐྱེན་གྱི་ཁ་ན་ལས་པའོ། །གང་རྐྱེན་གྱི་ཁ་
ན་ལས་པ་དེ་ནི་མ་སྐྱེས་པའོ། །གང་མ་སྐྱེས་པ་དེ་ནི་སྟོང་པའོ། །གང་སྟོང་པ་དེ་ནི་
མཚན་མ་མེད་པའོ། །གང་མཚན་མ་མེད་པ་དེ་ནི་སྨོན་པ་མེད་པའོ། །གང་སྨོན་པ་
མེད་པ་དེ་ནི་ཞི་བའོ། །ཞེས་སོགས་དང༌། རྐྱེན་ལས་སྐྱེས་པ་གང་ཡིན་དེ་མ་སྐྱེས། །
དེ་ལ་སྐྱེ་བ་ངོ་བོ་ཉིད་ཀྱིས་མེད། །རྐྱེན་ལ་རག་ལས་གང་ཡིན་སྟོང་པར་གསུངས། །
སྟོང་ཉིད་གང་ཡིན་དེ་ནི་བག་ཡོད་པའོ། །ཞེས་གསུངས་སོ། །དེ་ཉིད་ཡིད་བཞིན་
མཛོད་ལས། སྣང་ཙམ་ཆོས་ཅན། དངོས་པོར་མ་གྲུབ་པར་ཐལ་ཏེ། རྟེན་འབྲེལ་
ཡིན་པའི་ཕྱིར། གཟུགས་བརྙན་བཞིན་ནོ། །ཞེས་དང༌། །གྲུབ་མཐའ་མཛོད་ལས། །
གང་རྟེན་ཅིང་འབྲེལ་བར་འབྱུང་བ་ཡིན་པ་དེ་བདེན་པའི་རང་བཞིན་གྱིས་སྟོང་སྟེ། |
དཔེར་ན་གཟུགས་བརྙན་བཞིན་ནོ། །འདི་ལྟར་སྣང་བའང་རྟེན་འབྲེལ་ཡིན་པའི་
ཕྱིར་ཞེས་བྱའོ། །ཞེས་གསུངས་སོ། །བདག་
དེ་ཡང་རྟེན་འབྲེལ་ཞེས་པའི་དོན་ནི་ཚིག་གསལ་ལས། དེའི་ཕྱིར་དངོས་པོ་རྣམས་
ཀྱི་འབྱུང་བ་རྒྱུ་དང་རྐྱེན་ལ་ལྟོས་པ་ནི་རྟེན་ཅིང་འབྲེལ་བར་འབྱུང་བའི་དོན་ཏོ། །
ཞེས་གསུངས་སོ། །དེས་ན་འདུས་བྱས་དང་འདུས་མ་བྱས་ཀྱི་ཆོས་ཐམས་ཅད་ཀྱི་
རང་གི་ངོ་བོ་གྲུབ་པ་ནི་རྒྱུ་དང་རྐྱེན་ལ་ལྟོས་ནས་སྐྱེས་པའམ་བཏགས་པ་ཡིན་པས་
རྒྱུ་རྐྱེན་ལ་མ་ལྟོས་པ་མེད་དེ། རྩ་བ་ཤེས་རབ་ལས། དངོས་པོ་བརྟེན་ནས་མ་ཡིན་
པ༑ ༑འགའ་ཡང་ཡོད་པ་མ་ཡིན་ནོ། །ཞེས་དང༌། གང་ཞིག་བརྟེན་ནས་མ་ཡིན་
པའི༑ ༑དངོས་མེད་ཡོད་པ་མ་ཡིན་ནོ། །ཞེས་དང་། དངོས་དང་དངོས་མེད་འདུས་
བྱས་ཏེ། །མྱ་ངན་འདས་པ་འདུས་མ་བྱས། །ཞེས་གསུངས་ལ། ཟླ་བའི་རིགས་པ་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
དྲུག་ཅུ་པའི་འགྲེལ་བ་ལས་ནི་མྱ་ངན་འདས་པའང་ཀུན་རྫོབ་ལྟོས་གྲུབ་ཀྱི་ཆོས་སུ་
གསུངས་ཏེ། གཟུང་འཛིན་གྱི་བློས་བཏགས་པའི་མྱང་འདས་ཉིད་དོ། །དེ་ལྟར་རྒྱུ་
རྐྱེན་ལ་ལྟོས་ནས་གྲུབ་པ་གང་ཡིན་པ་ནི་རང་བཞིན་གྱིས་གྲུབ་པ་མ་ཡིན་ཏེ། གལ་
ཏེ་རང་བཞིན་གྱིས་གྲུབ་ན་རྒྱུ་རྐྱེན་གཞན་ལ་ལྟོས་དགོས་པ་འགལ་བའི་ཕྱིར་ཏེ། ཐ་
སྙད་ཀྱི་ཆོས་ལ་དཔེར་མཚོན་ན། མེའི་རང་བཞིན་ཚ་བ་ཡིན་པས་དེ་ཡིན་པ་གཞན་
ལ་ལྟོས་མི་དགོས་པ་བཞིན་ནོ། །རྩ་ཤེས་ལས། རྒྱུ་དང་རྐྱེན་ལས་བྱུང་བ་ཡི། །རང་
བཞིན་བྱས་པ་ཅན་དུ་འགྱུར། །རང་བཞིན་བྱས་པ་ཅན་ཞེས་བྱར། །ཇི་ལྟ་བུར་ན་
རུང་བར་འགྱུར། །རང་བཞིན་དག་ནི་བཅོས་མིན་དང་། །གཞན་ལ་ལྟོས་པ་མེད་པ་
ཡིན། །ཞེས་གསུངས་པ་བཞིན་ནོ། །ཡང་གང་རྒྱུ་རྐྱེན་ལ་ལྟོས་ཏེ་སྐྱེས་པ་ཡིན་ན་
ནི་དོན་དུ་མ་སྐྱེས་པ་ཁོ་ན་ཡིན་ཏེ། འདི་ལྟར་མྱུ་གུ་ནི་རང་གི་རྒྱུ་རྐྱེན་ཚོགས་པ་ལ་
བརྟེན་ནས་སྐྱེས་པར་སྣང་མོད། དོན་ལ་དེའི་སྐྱེ་ཚུལ་དཔྱད་ན་གཏན་ནས་མི་རྙེད་
པའི་ཕྱིར་ཏེ། རྩ་ཤེས་ལས། གལ་ཏེ་རྒྱུ་དང་རྐྱེན་རྣམས་ཀྱི། །ཚོགས་པ་ཉིད་ལས་སྐྱེ་
འགྱུར་ཞིང་། །ཚོགས་ལ་འབྲས་བུ་ཡོད་ན་ནི། །ཇི་ལྟར་ཚོགས་པ་ཉིད་ལས་སྐྱེ། །
གལ་ཏེ་རྒྱུ་དང་རྐྱེན་རྣམས་ཀྱི། ། བ བ བ པ
ཚོགས་པ་ཉིད་ལས་སྐྱེ་འགྱུར་ཞིང་། །ཚོགས་ལ་འབྲས་བུ་མེད་ན་ནི། །ཇི་ལྟར་
ཚོགས་པ་ཉིད་ལས་སྐྱེ། །གལ་ཏེ་རྒྱུ་དང་རྐྱེན་རྣམས་ཀྱི། །ཚོགས་ལ་འབྲས་བུ་ཡོད་
ན་ནི། །ཚོགས་ལ་གཟུང་དུ་ཡོད་རིགས་ན། །ཚོགས་པ་ཉིད་ལ་གཟུང་དུ་མེད། །
གལ་ཏེ་རྒྱུ་དང་རྐྱེན་རྣམས་ཀྱི། །ཚོགས་ལ་འབྲས་བུ་མེད་ན་ནི། །རྒྱུ་རྣམས་དང་ནི་
རྐྱེན་དག་ཀྱང་། །རྒྱུ་རྐྱེན་མ་ཡིན་མཚུངས་པར་འགྱུར། །གལ་ཏེ་རྒྱུས་ནི་འབྲས་བུ་
ལ༑ ༑རྒྱུ་བྱིན་ནས་ནི་འགག་འགྱུར་ན། །གང་བྱིན་པ་དང་གང་འགགས་པའི། །རྒྱུ་
ཡི་བདག་ཉིད་གཉིས་སུ་འགྱུར། །གལ་ཏེ་རྒྱུས་ནི་འབྲས་བུ་ལ། །རྒྱུ་མ་བྱིན་པར་
19



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
འགག་འགྱུར་ན། །རྒྱུ་འགགས་ནས་ནི་སྐྱེས་པ་ཡི། །འབྲས་བུ་དེ་དག་རྒྱུ་མེད་
འགྱུར༑ ༑ཞེས་གསུངས་ཏེ། རིགས་པ་འདི་ཉིད་ཀྱིས་དཔྱད་ན་རྒྱུ་ལས་ འབྲས་བུ་སྐྱེ་
ཚུལ་རིགས་པས་གྲུབ་པ་ཞིག་གཞག་ཚུལ་རྩ་བ་ནས་མེད་ཀྱང་མ་བརྟགས་མ་དཔྱད་
ན་རྒྱུ་རྐྱེན་ཞེས་གྲགས་པའི་དངོས་པོ་དེ་དག་ཚོགས་པ་ན་གང་ལ་འབྲས་བུ་ཞེས་ཐ་
སྙད་བཏགས་པའི་དངོས་པོ་དེའང་འཁྲུལ་བའི་བློ་ངོར་འབྱུང་བ་འདི་ཙམ་ལ་རྟེན་
འབྲེལ་ཞེས་བརྗོད་པའི་ཕྱིར་རོ། །ཡང་རྒྱུ་རྐྱེན་ལ་ལྟོས་ནས་གང་བྱུང་བ་དེ་ནི་བཅོས་
མ་གཟུགས་བརྙན་ལྟ་བུ་ཡིན་ཏེ། རྒྱུ་རྐྱེན་དེ་དག་གི་དབང་གིས་མེད་བཞིན་དུ་གློ་
བུར་དུ་སྣང་ལ། རྒྱུ་རྐྱེན་དེ་དག་འགགས་པ་ནི་སྒྱུ་མའི་རྟ་གླང་བཞིན་དུ་གར་སོང་
ཆ་མེད་དུ་འགྱུར་རོ། །དེས་ན་སྔར་ཡང་མེད་ལ་ཕྱིས་ཀྱང་མེད་པའི་བར་དེར་ཡུད་
ཙམ་ཞིག་ལ་རྒྱུ་རྐྱེན་གྱིས་སྣང་བར་བྱས་ཏེ། སྣང་བཞིན་པའི་ཚེ་ནའང་ངོ་བོ་བཙལ་
ན་མི་རྙེད་པས་ཞིབ་ཏུ་བསམས་ན་ཞེན་ཚུལ་ཙམ་མ་གཏོགས་སྒྱུ་མ་དང་ཁྱད་པར་
འབྱེད་མི་ཐུབ་བོ། །
དེ་འདྲའི་རྟེན་འབྲེལ་གྱི་རྣམ་གཞག་དེའང་མཐར་གཏུགས་ན་རང་གི་སེམས་ལ་དེ་
ལྟར་དུ་སྣང་བའི་རྒྱུ་མཚན་ཁོ་ན་ལ་བརྟེན་ནས་འདི་དང་འདིའོ་ཞེས་འཇོག་པ་ལས་
གཞན་པའི་རྒྱུ་མཚན་ཅི་ཡང་མེད།དེས་ན་འདི་ལ་རྟོག་པས་ཕར་བཏགས་ཞེས་བྱ་སྟེ།
བཙལ་ན་ནི་བདེན་པར་གྲུབ་པ་ལྟ་ཅི། སྣང་ཙམ་པོའང་མི་རྙེད་ལ། མ་དཔྱད་པའི་
ཚེ་ན་རྟོག་པའི་ངོར་སྣང་བ་ཙམ་ནི་ཡོད་པའི་ཕྱིར་རོ། །དེ་ལྟར་རང་གི་ངོ་བོ་མ་གྲུབ་
བཞིན་དུ་སྣང་བའི་རྟེན་འབྲེལ་འདི་ལ་འཇིག་རྟེན་གྱི་སྣང་ཚུལ་ལ་ལྟོས་ནས་ཚད་
གྲུབ་ཅེས་ཀྱང་བྱ་རུང་བས་རང་ལུགས་ལ་རྟོག་བཏགས་དང་ཚད་གྲུབ་མི་འགལ་ཏེ།
ཐ་སྙད་ཀྱི་གནས་ཚུལ་མཐར་ཐུག་པ་ནི་འདི་ག་ཙམ་ཞིག་ཡིན་ནོ། །འོ་ན་མུ་བཞི་སྐྱེ་
འགོག་ཅིའི་ཕྱིར་མ་བཤད་ཅེ་ན། མཁས་འཇུག་ལས། གཞན་ཡང་རྒྱུ་འབྲས་གཉིས་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
ཀ་ལ་དཔྱོད་པ་མུ་བཞི་སྐྱེ་འགོག་ཅེས་གཏན་ཚིགས་ལྔ་ཡི་གྲངས་སུ་བཞེད་པ་ཡོད་
ལ༑ དེ་ལྟར་བཤད་ཀྱང་མི་འགལ་མོད། འདི་རྒྱུ་ལ་དཔྱོད་པའི་ཁོངས་སུ་བསྡུས་
ནས་གཏན་ཚིགས་བཞིར་བྱས་ན་ཡང་འཐད་པར་མཐོང་སྟེ། ཞེས་གསུངས་པ་ལྟར་
རོ༑ །གཏན་ཚིགས་འདི་རྣམས་ནི་ཐལ་རང་གཉིས་ཀས་འགོད་པས་ཐུན་མོང་གི་
གཏན་ཚིགས་ཡིན་མོད། འོན་ཀྱང་འགོད་ཚུལ་ནི་མི་འདྲ་སྟེ། ཐལ་འགྱུར་པས་ཁས་
ལེན་ཀུན་བྲལ་དང་རང་རྒྱུད་པས་ཁས་ལེན་དང་བཅས་པའི་སྒོ་ནས་འགོད་པར་བཞེད་
པའི་ཕྱིར་ཏེ། འོག་ནས་འཆད་དོ། །ཐལ་འགྱུར་ཐུན་མིན་གྱི་གཏན་ཚིགས་བཞི་ཞེས་
གྲགས་པ་ནི། གཞན་ལ་གྲགས་པའི་རྗེས་དཔག འགལ་བ་བརྗོད་པའི་ཐལ་འགྱུར།
ཡིན་མིན་མཚུངས་པའི་མགོ་སྙོམས། སྒྲུབ་བྱེད་བསྒྲུབ་བྱ་དང་མཚུངས་པའི་མ་གྲུབ་
པ་སྟེ་བཞིའོ། །
དེ་དག་འཐད་རྒྱན་ལས། ཕྱོགས་ཆོས་ཁྱབ་པ་ཕ་རོལ་ལ་གྲུབ་པའི་རྟགས་ཀྱིས་ཕ་
རོལ་གྱི་ངོར་མཐའ་གཅིག་ཏུ་ངེས་པའི་དམ་བཅའ་བསྒྲུབས་ནས་གཞན་ཕྱོགས་སེལ་
བ་གཞན་ལ་གྲགས་པའི་རྗེས་དཔག་དང༌། ཕྱོགས་ཆོས་ཁྱབ་པ་བསལ་བ་གསུམ་པ་
རོལ་ལ་གྲུབ་པས་ཕ་རོལ་གྱི་ངོར་བཟློག་པ་འཕངས་པའི་སྒོ་ནས་གཞན་ཕྱོགས་སེལ་
བ་འགལ་བ་བརྗོད་པའི་ཐལ་འགྱུར་དང་། རྒྱུ་མཚན་མཚུངས་ཀྱང་རྒྱུ་མཚན་
ཅན་མི་མཚུངས་པར་འདོད་པ་ལ་རྒྱུ་མཚན་མཚུངས་པའི་སྒོ་ནས་རྒྱུ་མཚན་ཅན་ཡང་
མཚུངས་པར་བསྒྲེ་བ་རྒྱུ་མཚན་མཚུངས་པའི་མགོ་སྙོམས། དངོས་པོར་སྨྲ་བའི་སྒྲུབ་
བྱེད་བསྒྲུབ་བྱ་དང་མཚུངས་པར་མ་གྲུབ་པ་དང༌། དབུ་མ་པའི་ཕྱོགས་ལ་སྐྱོན་ཐམས་
ཅད་བསྒྲུབ་བྱ་དང་མཚུངས་པར་མ་གྲུབ་པས་རྩོད་པའི་ཡན་ལག་གང་ལ་བརྩད་པའི་
ཡུལ་དེ་ལ་མ་གྲུབ་པ་བསྒྲུབ་བྱ་དང་མཚུངས་པའི་མ་གྲུབ་པ་བཞི་ཡིན་ལ། ། ཞེས་
གསུངས་སོ། །དེ་ལས་སྔ་མ་གཉིས་པོ་དེའི་དོན་ལ་ཀུན་མཁྱེན་གོ་རམས་པ་ནི།



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ངེས་དོན་རབ་གསལ་ལས། སྔ་རབས་པའི་ལུགས་དེ་བཀག་ནས་རང་ལུགས་ཀྱི་
སྐབས་སུ། འོ་ན་ཇི་ལྟར་ཞེ་ན། འགལ་བ་བརྗོད་པའི་ཐལ་འགྱུར་ཙམ་གྱིས་ཕ་རོལ་
པོའི་ལོག་རྟོག་བཟློག་ནུས་ན་འགལ་བ་བརྗོད་པའི་ཐལ་འགྱུར་དང༌། ཐལ་འགྱུར་
གྱི་སྦྱོར་ངག་དེ་ཉིད་ལ་གཏམ་རྒྱུད་སྣ་ཚོགས་པའི་ངག་ཡན་ལག་ལྔ་པར་སྦྱོར་བའི་
ཚེ་གཞན་ལ་གྲགས་ཀྱི་རྗེས་དཔག་ཡིན་པར་ཚིག་གསལ་ལས་གསུངས་ཏེ། ཞེས་
གསུངས་སོ། །སྔ་རབས་པ་དག་འགལ་བ་བརྗོད་པའི་ཐལ་འགྱུར་ལ་སོགས་པ་
གཏན་ཚིགས་འདི་བཞི་ལ་ཐལ་འགྱུར་ཐུན་མིན་གྱི་གཏན་ཚིགས་ཞེས་གསུངས་ཏེ།
འཐད་རྒྱན་ལས། ཐལ་འགྱུར་གྱི་རྟགས་ཀྱི་དབྱེ་བ་ནི་ཞེས་པའི་རྗེས་སུ་གཞན་ལ་
གྲགས་ཀྱི་རྗེས་དཔག་སོགས་བཞི་པོ་འདི་རྣམས་གསུངས་པའི་ཕྱིར་རོ། །
དེ་ནི་ཐལ་འགྱུར་པས་རང་ཁས་ལེན་ཀུན་བྲལ་ལ་གནས་ནས་གཏན་ཚིགས་དེ་རྣམས་
ཀྱིས་ཕ་རོལ་པོའི་འདོད་པ་འགོག་པར་བྱེད་པས་དེའི་ཆ་ནས་དེ་ལྟར་དུ་བཏགས་པར་
མངོན་ཏེ། གཞན་དུ་རང་རྒྱུད་པའི་ལུགས་ལའང་འགལ་བ་བརྗོད་པའི་ཐལ་འགྱུར་
ཙམ་ནི་ཡོད་པ་སྨོས་མ་དགོས་ལ། སྒྲུབ་བྱེད་བསྒྲུབ་བྱ་དང་མཚུངས་པའི་མ་གྲུབ་པ་
དང་རྒྱུ་མཚན་མཚུངས་པའི་མགོ་སྙོམས་ཙམ་རེ་ཡང་ཡོད་དེ། རིམ་པ་བཞིན་དུ་ཤེས་
རབ་སྒྲོན་མེ་ལས། དེ་ཁོ་ན་བརྟག་པའི་མཚན་ཉིད་ལ་དངོས་པོ་འགའ་ཞིག་གི་དོན་
དམ་པ་བའི་ངོ་བོ་ཉིད་བརྟག་པ་བརྩམ་པ་ན་སྟོང་པ་ཉིད་ཀྱིས་དོན་དམ་པར་སྐྱེ་མཆེད་
རྣམས་སྐྱེ་བ་མེད་པ་དང་། རྫས་སུ་ཡོད་པ་མ་ཡིན་པར་ཚད་མ་ཡོངས་སུ་བཟུང་སྟེ།
བརྩད་ཅིང་འགྱེད་པ་བྱས་པའི་ཚེ། །གང་ཞིག་རྟོག་གེ་ཕྱི་མ་ཉེ་བར་བཞག་པས་ལན་
འདེབས་ཤིང་སྨྲ་བར་བྱེད་པ་དེའི་དེ་དག་ཐམས་ཅད་ནི་ལན་བཏབ་པ་མ་ཡིན་ཏེ། །
བསྒྲུབ་པར་བྱ་བ་དང་མཚུངས་པར་འགྱུར་བའི་ཕྱིར་རོ། །
ཞེས་དང༌། འདིར་རྗེས་སུ་དཔག་པ་ནི་བཤད་པར་བྱ་སྟེ། སྐྱེ་བ་ནི་རང་དང་གཞན་
22



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
གྱི་བདག་ཉིད་ཀྱི་ཡུལ་དག་ལ་བྱ་བ་བྱེད་དེ། དེའི་ངོ་བོ་ཉིད་ཡིན་པའི་ཕྱིར་དཔེར་ན་
མར་མེ་སྣང་བའི་ངོ་བོ་ཉིད་ཡིན་པས་རང་དང་། གཞན་གྱི་བདག་ཉིད་དག་སྣང་བར་
བྱེད་པ་བཞིན་ནོ་ཞེ་ན། དེ་ལ་བཤད་པ་དོན་དམ་པར་སྐྱེ་བ་ནི་སྐྱེད་པར་བྱེད་པའི་ངོ་
བོ་ཉིད་ཁོ་ནའོ་ཞེས་བསྒྲུབ་པར་བྱ་བའི་གཏན་ཚིགས་དེའི་ངོ་བོ་ཉིད་ཡིན་པའི་ཕྱིར་
ཞེས་བྱ་བ་ཉིད་ཀྱིས་བསྒྲུབ་པར་བྱ་བ་བཞིན་དུ་མ་གྲུབ་པར་བརྗོད་པའི་ཕྱིར་དང་།
དམ་བཅས་པའི་དོན་གྱི་ཕྱོགས་གཅིག་པ་ཡིན་པའི་ཕྱིར། དཔེར་ན་སྒྲ་མི་རྟག་སྟེ།
མི་རྟག་པའི་ཕྱིར་རོ་ཞེས་བྱ་བ་བཞིན་པས་དེ་ནི་རིགས་པ་མ་ཡིན་ནོ། །ཞེས་སྒྲུབ་
བྱེད་བསྒྲུབ་བྱ་དང་མཚུངས་པའི་མ་གྲུབ་པ་དང་ ། དེ་བཞིན་དུ་མར་མེ་ནི་སྣང་བར་
བྱེད་པ་མ་ཡིན་ཏེ། གཏན་ཚིགས་འབྱུང་བ་ཉིད་དང༌། ཕན་གདགས་པར་བྱ་བ་ཉིད་
དང་། བྱས་པ་ཉིད་དང་། རྐྱེན་གྱི་དབྱེ་བས་ཐ་དད་པ་ཉིད་ལ་སོགས་པ་དག་གི་ཕྱིར་
ས་ལ་སོགས་པ་དག་བཞིན་ནོ་ཞེས་ཀྱང་བརྗོད་པར་བྱའོ། ། སོ་
ཞེས་དང་ ། ཅི་སྟེ་ཡང༌། རང་གི་ཕྱོགས་ལ་ཆགས་པས་མིག་ཁེབས་པར་གྱུར་པ་ཉིད་
ཀྱིས་འདི་སྐད་ཅེས། མར་མེས་ཕྲད་པ་མེད་པར་སྣང་བར་བྱེད་པ་མཐོང་གི མུན་པས་
ཕྲད་པ་མེད་པར་སྣང་བར་བྱེད་པ་ནི་མ་མཐོང་ངོ་ཞེས་ཟེར་ན། དཔེ་བསྒྲུབ་པའི་ཕྱིར་
དེ་ནི་མི་གནོད་དོ། །དེ་ཉིད་བརྟག་པར་བྱ་སྟེ། ཅི་མཐོང་བ་དེ་ཇི་ལྟར་མཐོང་བ་བཞིན་
ནམ། འོན་ཏེ་གཞན་ཞིག་ཡིན། མར་མེས་ཕྲད་པ་མེད་པར་སྣང་བར་བྱེད་པ་མཐོང་བ་
ནི་དེ་ལྟར་མ་ཡིན་ཏེ། ཅི་སྟེ་མར་མེས་ཕྲད་པ་མེད་པར་ཡང་མུན་པ་སེལ་བར་འདོད་
ན་ནི་འདི་ཡང་འདོད་པར་གྱིས་ཤིག མར་མེ་ཕྲད་པ་མེད་པ་ཡང་། །གལ་ཏེ་མུན་པ་
སེལ་བྱེད་ན། །འཇིག་རྟེན་ཀུན་ན་གནས་པའི་མུན། །འདི་ན་འདུག་པ་ངེས་བསལ་
འགྱུར༑ ༑དེ་ནི་མི་འདོད་པས་དེའི་ཕྱིར་མར་མེས་ཕྲད་པ་མེད་པར་མུན་པ་སེལ་བར་
བྱེད་དོ་ཞེས་བྱ་བ་དེ་ཡང་འདོད་པར་མ་བྱེད་ཅིག ཅེས་རྒྱུ་མཚན་མཚུངས་པའི་མགོ་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
སྙོམས་ཀྱང་གསུངས་སོ། །གསུམ་པ་དགག་བྱ་དེ་རིགས་པས་ཇི་ལྟར་འགོག་ཚུལ་
དང་། བཞི་པ་རང་ལ་མི་མཚུངས་པའི་ཚུལ་ནི་གོང་འོག་རྣམས་སུ་བཤད་པས་ཤེས་
སོ། །
གཉིས་པ་སྒྲ་དོན་ནི། སྤྲོས་པའི་མཐའ་གང་ལའང་མི་གནས་པས་དབུ་མ་ཞེས་
བཏགས་པ་སྟེ། དཔལ་རོང་ཟོམ་ཆེན་པོའི་ཞལ་ནས། དབུ་མ་ཞེས་བྱ་བ་ནི། མུ་
སྟེགས་ཀྱི་རྟག་ཆད་དང༌། ཡོད་མེད་དུ་སྨྲ་བའི་སྒྲོ་སྐུར་གྱི་མཐའ་ཐམས་ཅད་སུན་
འབྱིན་ཅིང་། འཁོར་བ་དང་མྱ་ངན་ལས་འདས་པ་གཉིས་སུ་མེད་པའི་ཆོས། མི་
གནས་པའི་མྱ་ངན་ལས་འདས་པའི་ལམ། ཐེག་པ་ཆེན་པོའི་དོན་སྟོན་པར་བྱེད་པས་
དབུ་མ་ཞེས་བྱའོ། །ཞེས་གསུངས་སོ། །གསུམ་པ་དབྱེ་བ་ལ་སྤྱིར་དབྱེ་ཚུལ་མང་
ཡང་འདིར་རེ་ཞིག་ལྔ་སྟེ། ཕྱོགས་འཛིན་གྱི་གྲུབ་མཐའ་མ་བཟུང་དང་བཟུང་བས་
གཞུང་ཕྱི་མོ་དང་གྲུབ་མཐའ་ཕྱོགས་འཛིན་གྱི་དབུ་མ། འཁོར་ལོ་བར་ཐའི་དགོངས་
པ་འགྲེལ་ཚུལ་གྱིས་རང་སྟོང་དང་གཞན་སྟོང༌། དོན་དམ་འོད་གསལ་དང་ཐ་སྙད་
སེམས་ཙམ་དུ་བྱས་མ་བྱས་ཀྱིས་ཕྲ་བ་ནང་གི་དང་རགས་པ་ཕྱིའི་དབུ་མ། རྣམ་
གྲངས་མ་ཡིན་པའི་དོན་དམ་རྩལ་འདོན་བྱས་མ་བྱས་ཀྱིས་ཐལ་འགྱུར་དང་རང་རྒྱུད།
ཐ་སྙད་ཀྱི་རྣམ་གཞག་གིས་མདོ་སྡེ་སྤྱོད་པ་དང་རྣལ་འབྱོར་སྤྱོད་པ་དང་འཇིག་རྟེན་
གྲགས་སྡེ་སྤྱོད་པའི་དབུ་མའོ། །
དང་པོ་ནི། འཁོར་འདས་ཀྱི་ཆོས་མ་ལུས་པ་སྐྱེ་མེད་མཉམ་པ་ཉིད་དུ་འདོད་པའི་
ཕར་ཕྱིན་ཐེག་པའི་གྲུབ་མཐའ་གང་ཞིག་ཐལ་རང་གི་ལུགས་གང་ཡང་དངོས་སུ་རྩལ་
དུ་མི་འདོན་པ་སྟེ། རིགས་ཚོགས་དང་། བཞི་བརྒྱ་པའི་ལེའུ་བརྒྱད་པ་མན་ཆད་དང་།
མངོན་རྟོགས་རྒྱན་ལྟ་བུ་སྟེ། རོང་ཟོམ་མ་ཧཱ་པཎྜི་ཏའི་ཞལ་ནས། །
དབུ་མའི་མཁན་པོ་གཞུང་ཕྱི་མོ་མཛད་པའི་སློབ་དཔོན་ཀླུ་སྒྲུབ་དང༌། ཨཱརྱ་དེ་ཝའི་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
གཞུང་ཞེས་གསུངས་པའི་ཕྱིར་རོ། །དེ་གང་ཞིག་རྣམ་གྲངས་དང་རྣམ་གྲངས་མ་ཡིན་
པའི་དོན་དམ་གང་རུང་གཏན་ལ་འབེབས་ཚུལ་ཐུན་མོང་མ་ཡིན་པ་རྩལ་དུ་འདོན་
པ་སྟེ། དབུ་མ་བདེན་གཉིས་དང་། དབུ་མ་རྒྱན། ཤེས་རབ་སྒྲོན་མེ་ལྟ་བུ་དང་།
འཇུག་པ་རྩ་འགྲེལ་དང་ཚིག་གསལ་ལྟ་བུའོ། །དེ་ཡང་སངས་རྒྱས་བསྐྱངས་ཀྱིས་རྩ་
ཤེས་ཀྱི་དགོངས་པ་ཐལ་འགྱུར་པའི་ལུགས་སུ་འགྲེལ་བའི་སྲོལ་ཙམ་བཏོད་ཀྱང་་་་་་
ཐལ་འགྱུར་འཐད་པ་དང་རང་རྒྱུད་མི་འཐད་པའི་དགག་སྒྲུབ་རྒྱས་པ་ནི་མ་བྱས།
ལུགས་དེ་ལ་སློབ་དཔོན་ལེགས་ལྡན་འབྱེད་ཀྱིས་ཤེས་རབ་སྒྲོན་མེ་ལས་སྐྱོན་མང་དུ་
བརྗོད་དེ་ཐལ་རང་གི་ལུགས་གཉིས་སུ་གྱེས་པ་ཡིན་ནོ། །
གཉིས་པ་ལ་རང་སྟོང་དབུ་མ་ནི། འཁོར་འདས་ཀྱི་ཆོས་ཀུན་མཐའ་ཐམས་ཅད་དང་
བྲལ་བར་གཏན་ལ་འབེབས་པའི་ཕར་ཕྱིན་ཐེག་པའི་གྲུབ་མཐའ་གང་ཞིག་དབྱིངས་
སྐྱེ་མེད་ཀྱི་ཆ་རྩལ་དུ་འདོན་པ་སྟེ། རིགས་ཚོགས་ལྟ་བུའོ། །འདི་ནི་ཆེས་ཐོག་མར་
ཤིན་ཏུ་གལ་ཆེ་བ་ཡིན་ཏེ། འཁོར་རྩ་བདེན་འཛིན་ཡིན་ལ་དེ་གཅོད་པ་འདི་ལ་རག་
ལས་པའི་ཕྱིར་རོ། །ལྟ་བ་འདི་གནད་དུ་སྨིན་པ་ཞིག་མ་བྱུང་ཕྱིན་སེམས་ཉིད་འོད་
གསལ་སོགས་མིང་ལེགས་པོ་ཇི་ཙམ་བརྗོད་ཀྱང་མིང་སྙན་པ་ཙམ་དུ་འགྱུར་རོ། །
གཞན་སྟོང་དབུ་མ་ནི། དེ་གང་ཞིག་སྣང་ཆ་འོད་གསལ་འདུས་མ་བྱས་པ་རྩལ་དུ་
འདོན་པས་མདོ་སྔགས་མཚམས་སྦྱོར་དུའང་འགྲོ་བ་སྟེ། རྒྱུད་བླ་མ་དང་ཆོས་དབྱིངས་
བསྟོད་པ་ལྟ་བུའོ། །རང་སྟོང་དང་གཞན་སྟོང་གི་དབུ་མའི་དོན་ནི་རྒྱ་གར་ནའང་ཡོད་
དེ། འཁོར་ལོ་བར་བ་དང་ཐ་མའི་ནང་ཚན་སྙིང་པོ་བསྟན་པའི་མདོ་རྣམས་ཀྱི་བརྗོད་
བྱ་དང༌། རིགས་ཚོགས་དང་བསྟོད་ཚོགས་དག་ཡིན་པའི་ཕྱིར་རོ། །དེས་ན་འདི་ཇོ་
ནང་པས་མལ་ནས་རྙེད་པ་ཡིན་ཟེར་བ་ལ་རྒྱུ་མཚན་མེད་དོ། །
ཐ་སྙད་ནི་བོད་དུ་ཇོ་ནང་ཀུན་མཁྱེན་ཚུན་ཆད་ནས་དར་བ་ཡིན་པར་གསུངས་སོ། །



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཁ་ཅིག་ན་རེ། ལུགས་འདིས་བདེར་གཤེགས་སྙིང་པོ་བདེན་གྲུབ་དང་རྟག་པར་
འདོད་པས་མུ་སྟེགས་པའི་ལུགས་ཡིན་ཞེས་དང་། ཁ་ཅིག་གིས་སེམས་ཙམ་པ་ཡིན་
ཞེས་སོགས་ཟེར་རོ། །དེ་ནི་མི་འཐད་དེ། མི་སྟོང་པ་དང་བདེན་གྲུབ་དང་རྟག་པ་
ཞེས་པའི་མིང་ཙམ་ཞིག་བྱུང་པས་མུ་སྟེགས་པ་སོགས་དེ་དག་ཡིན་ཟེར་རམ་དོན་ལ་
དེ་དག་ཁས་བླངས་པས་མུ་སྟེགས་པ་སོགས་ཡིན་ཟེར། དང་པོ་ལྟར་ན་ནི་མུ་སྟེགས་
པ་དག་ཀྱང་ནང་པར་འགྱུར་ཏེ། སློབ་དཔོན་ཞི་འཚོའི་དབུ་མ་རྒྱན་གྱི་རང་འགྲེལ་
དུ་ཕྱི་རོལ་པའི་གཞུང་བྲིས་པ་ལས། རིག་བྱེད་མཐའ་ལ་ངེས་རྣམས་ཀྱིས། །རྨི་ལམ་
སྐུ་མ་ཇི་འདྲ་དང༌། །དྲི་ཟའི་གྲོང་ཁྱེར་ཇི་འདྲར་མཐོང་། །དེ་ལྟར་འཇིག་རྟེན་འདི་
དག་མཐོང་། །འགག་པ་མེད་ཅིང་སྐྱེ་མེད་པ། །བཅིང་པ་མེད་ཅིང་སྒྲུབ་པ་མེད། །
ཐར་འདོད་མེད་ཅིང་ཐར་བ་མེད། །འདི་ནི་དོན་དམ་ཉིད་ཡིན་ནོ། །ཆགས་དང་
འཇིག་དང་ཁྲོ་བྲལ་བ། །རིག་བྱེད་མཐར་ཕྱིན་ཐུབ་རྣམས་ཀྱིས། །སྤྲོས་པ་ཉེར་ཞི་
གཉིས་མེད་པའི། །རྣམ་པར་མི་རྟོག་འདི་མཐོང་ངོ༌། །
ཞེས་དང་། མིང་ཙམ་ལས་ནི་རབ་འདས་ཤིང་། །དངོས་དང་དངོས་མེད་རྣམ་པར་
སྤངས། །ཞེས་དང༌། དངོས་ལ་དངོས་ཉིད་ཡོད་མ་ཡིན། །དངོས་དང་དངོས་མེད་
རྣམ་པར་སྤངས། །ཞེས་འབྱུང་བའི་ཕྱིར་རོ། །འཕགས་པ་ཀླུ་སྒྲུབ་དང་ལེགས་ལྡན་
འབྱེད་དང་མཉམ་མེད་ཇོ་བོ་རྗེ་ཡང་ཧ་ཤང་གི་ལུགས་འཛིན་པར་འགྱུར་ཏེ། ཡིད་
ལ་མི་བྱེད་པ་དང་ཅིར་ཡང་མི་སེམས་པའི་སྒོམ་ནི་ཧ་ཤང་གི་ལུགས་ཡིན་པར་བཞེད་
པ་གང་ཞིག དབུ་མ་སྦེ་མེད་མཛོད་དང་ཕྱག་རྒྱ་བཞི་གཏན་ལ་འབེབས་པ་དང་།
དབུ་མ་རིན་ཆེན་སྒྲོན་མེ་དང༌། དབུ་མའི་མན་ངག་རིན་པོ་ཆེའི་ཟ་མ་ཏོག་ཁ་ཕྱེ་བ་
ལྟ་བུ་རྣམས་ལས་ཡིད་ལ་མི་བྱེད་པ་བསྒོམ་པར་གསུངས་པའི་ཕྱིར་རོ། །གལ་
ཏེ་དེ་དག་གི་དོན་ལ་བསམ་པར་བྱ་དགོས་སོ་ཞེ་ན། དེ་ལྟ་ན་ནི་ཇོ་ནང་པས་ཀྱང་
26



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
གཤེགས་སྙིང་རྟག་བདེན་བདེན་འཛིན་ཅན་དག་གི་བློའི་འཛིན་སྟངས་ཀྱི་ཡུལ་དུ་
གྱུར་པ་ལྟ་ཅི། མཚན་འཛིན་གྱི་བློའི་ཡུལ་དུ་གྱུར་པའི་མཚན་མའི་ངོ་བོ་ཙམ་དུའང་
གྲུབ་པར་མི་བཞེད་དེ་དབུ་མ་ངེས་དོན་རྒྱ་མཚོ་སོགས་ལས་གསལ་བར་གསུངས་
པའི་ཕྱིར་རོ། །སེམས་ཅན་རྣམས་ཀྱི་རྒྱུད་ན་ད་ལྟ་ནས་སངས་རྒྱས་ཀྱི་ཡེ་ཤེས་ཡོད་
ཅེས་པ་འདི་ལ་གནོད་བྱེད་ཡང་དག་ཅིག་གཏན་ནས་སྟོན་རྒྱུ་མེད་དེ། ཚད་མ་ཡིན་
ན་ནི་མངོན་རྗེས་གཉིས་ལས་གཞན་མེད་ལ། མངོན་སུམ་ལས་མིག་སོགས་ཀྱིས་མ་
དམིགས་པ་ཙམ་གྱིས་ནི་སྐབས་འདིར་མི་ཁེགས་ཏེ། དེས་དོན་དམ་ལ་དགག་སྒྲུབ་
གཉིས་ཀ་མི་ནུས་ཏེ། དེ་དེ་ལ་ཚད་མ་མ་ཡིན་པའི་ཕྱིར་ཏེ། མདོ་ལས། མིག་དང་རྣ་
བ་སྣ་ཡང་ཚད་མ་མིན། །ཞེས་སོགས་གསུངས་པའི་ཕྱིར་རོ། །དེས་ན་མ་རིག་པས་
ཤིན་ཏུ་བསླད་པའི་རང་ཅག་གི་ཤེས་པ་འདིས་དོན་དམ་གནས་ཚུལ་གྱི་ཚད་ཀྱང་ཟིན་
པར་འདོད་ན་ནི་ཤིན་ཏུ་ཡ་མཚན་ཏེ། དོན་དམ་ལྟ་ཅི་ཐ་སྙད་གཟུགས་སོགས་ཀྱི་
གནས་ཚུལ་ཡང་ཇི་བཞིན་ཞིག་མི་ཤེས་པའི་ཕྱིར་རོ། ། ། | ད།
དེ་ཡང་བུམ་སོགས་དངོས་པོ་གཟུགས་ཅན་རྣམས་རྡུལ་ཕྲན་སིལ་བུ་ཡིན་པ་ལ་རགས་
པ་ལིང་པོ་གཅིག་ཏུ་སྣང་བའི་ཕྱིར་དང༌། ཤིང་རྟའི་འཕང་ལོ་གཅིག་ཙམ་གྱི་ས་
ཁྱོན་ལ་ཆགས་བྲལ་དག་གིས་ཕལ་བས་སྟོང་གསུམ་གྱི་ཁྱོན་དུ་མཐོང་བའི་སེམས་
ཅན་གྱི་གྲངས་ཙམ་མཐོང་ལ་དེ་ཡང་ཐ་སྙད་ཀྱི་གནས་ཚུལ་ཡིན་ཡང་ཕལ་པ་རྣམས་
ཀྱིས་མ་མཐོང་བའི་ཕྱིར་རོ། །དེའི་ཕྱིར་མིག་སོགས་ཚད་མ་ཡིན་ཞེས་པའང་རྟེན་དེ་
ལ་ལྟོས་ནས་རེ་ཞིག་དེ་ལྟར་དུ་བཞག་པ་ཙམ་ཡིན་གྱི། གཟུགས་སོགས་ཀྱི་གནས་
ཚུལ་ཇི་བཞིན་དུ་ཤེས་ནས་ཚད་མར་བཞག་པ་ནི་མིན་པར་ཤིན་ཏུ་གསལ་བའི་ཕྱིར་
རོ༑ །དེས་ན་ཐ་སྙད་མ་དག་པའི་སྣང་བ་འདི་རྣམས་ནི་རེ་ཞིག་བག་ཆགས་མཐུན་
པ་རྣམས་ལ་ཐུན་མོང་དུ་སྣང་མོད། རྐྱེན་ལ་རག་ལས་པ་ཤིན་ཏུ་མི་བརྟན་པ་བསླུ་
27



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
བའི་རང་བཞིན་ཅན་ཡིན་ཏེ། ད་ལྟ་མིར་གྱུར་ཏེ་ཆུ་གཙང་མ་འཐུང་བའི་མོད་ལ་ཤི་
ནས་ཡི་དྭགས་སུ་གྱུར་པ་ན་སྔར་གྱི་ཆུ་དེ་ཉིད་གར་སོང་ཆ་མེད་དུ་གྱུར་ནས་རྣག་ཁྲག་
ཙམ་ཞིག་སྣང་བ་ཡིན་ལ། དེར་མ་ཟད་ཚེ་འདིར་ཡང་རྐྱེན་གྱི་དབང་གིས་སྣ་ཚོགས་
སུ་འགྱུར་རུང་བ་ཡིན་ནོ། །དེའི་ཕྱིར་འདི་དག་མཁའ་ལ་འཇའ་ཚོན་བཞིན་དུ་ནམ་
ཞིག་དབྱིངས་སུ་ཡལ་བ་ནི་གདོན་མི་ཟ་བ་ཡིན་ནོ། །འཕགས་པའི་མཉམ་གཞག་
ཡེ་ཤེས་ཀྱིས་ཀྱང་འདི་མེད་པར་མི་འགྲུབ་སྟེ། དེས་འདི་སོ་སོ་རང་རིག་པའི་སྒོ་ནས་
མངོན་སུམ་དུ་གཞལ་བའི་ཕྱིར་རོ། །རྗེས་དཔག་གིས་ཀྱང་མི་ཁེགས་ཏེ། : 1:|:
དོན་དཔྱོད་རིགས་པས་འདིའི་ངོ་བོ་སྟོང་ཉིད་དུ་འགྲུབ་ཀྱང་དེས་སྟོང་པའི་རང་གདངས་
འོད་གསལ་གྱི་སྣང་བ་མེད་པར་ག་ལ་འགྱུར་ཏེ། ཟླ་བས། དེ་ལྟར་དངོས་པོ་ཐམས་
ཅད་སྟོང་ན་ཡང༌། །སྟོང་ཉིད་དག་ལས་རབ་ཏུ་སྐྱེ་བར་འགྱུར། །ཞེས་པ་བཞིན་སྟོང་
པ་ཡིན་བཞིན་དུ་སྣང་བ་དང་འབྲལ་མེད་ཡིན་པའི་ཕྱིར་རོ། །དེས་ན་དོན་དཔྱོད་
རིགས་པས་བདེར་གཤེགས་སྙིང་པོ་སྒྲུབ་པ་ཡིན་གྱི་དགག་པ་མ་ཡིན་ནོ། །ཇི་ལྟར་
སྒྲུབ་པ་ཡིན་ན། བདེར་གཤེགས་སྙིང་པོ་དེ་སྣང་སྟོང་ཟུང་འཇུག་ཡིན་པ་ལས་དེའི་
སྟོང་པའི་ཆ་དེ་སྒྲུབ་པ་ཡིན་པའི་ཕྱིར་རོ། །ག ་ ད་
གལ་ཏེ་བདེར་གཤེགས་སྙིང་པོ་ནི་རིགས་པ་གང་གིའང་ཡུལ་མ་ཡིན་པས་དེ་སྟོང་
ཉིད་དུ་སྒྲུབ་པའི་རིགས་པ་མེད་ཅེ་ན། འོ་ན་སྟོང་ཉིད་སྤྲོས་བྲལ་ཡང་སྤྲོས་བྲལ་དུ་
སྒྲུབ་པའི་རིགས་པ་མེད་པར་འགྱུར་ཏེ། སྤྲོས་པ་ཐམས་ཅད་བྲལ་བ་ནི་ཐ་སྙད་གང་
གིའང་ཡུལ་མ་ཡིན་པའི་ཕྱིར་རོ། །འདོད་མི་ནུས་ཏེ་སྟོང་པ་ཉིད་སྟོང་པ་ཉིད་དུ་སྒྲུབ་
དགོས་པའི་ཕྱིར་རོ། །གཤེགས་སྙིང་རིགས་པ་གང་གིའང་ཡུལ་མ་ཡིན་ན་དེའི་ངོ་བོ་
སྟོང་ཉིད་དུ་མི་འགྲུབ་པས་མུ་སྟེགས་པའི་བདག་དང་རིགས་པའི་ལམ་ནས་ཁྱད་པར་
འབྱེད་མི་ནུས་ཏེ། དེ་གཉིས་ཀྱི་ཁྱད་པར་དེས་འབྱེད་དགོས་པར་ལང་ཀར་གཤེགས་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
པ་ལས་གསུངས་པའི་ཕྱིར་རོ། ། བ རྒྱ་
དེས་ན་རྣམ་འགྲེལ་ལས། སྐབས་གསུམ་པར་ནི་འཕོ་བ་ན། །བསྟན་བཅོས་ལེན་པ་
རིགས་ལྡན་ཡིན། །ཞེས་པ་ལྟར་ལུང་གི་གཞལ་བྱ་ཡིན་ཏེ། བཅོམ་ལྡན་འདས་ཀྱིས་
ཀྱང་ངའི་ཚིག་ལ་ཡིད་ཆེས་པར་གྱིས་ཞེས་གསུངས་པའི་ཕྱིར། ལུང་ཚད་མས་འདི་
ལ་གནོད་པ་མེད་པར་མ་ཟད་བདེ་བླག་ཏུ་འགྲུབ་པ་ཡིན་ཏེ། ངེས་དོན་གྱི་མདོ་སྡེ་
རྣམས་དང་། གསར་རྙིང་གི་རྒྱུད་སྡེ་དགོངས་འགྲེལ་དང་བཅས་པ་ལས་སེམས་ཅན་
གྱི་རྒྱུད་ན་སངས་རྒྱས་ཀྱི་ཡེ་ཤེས་ཡོད་པར་གསུངས་པའི་ཕྱིར་རོ། །ཁ་ཅིག་སངས་
རྒྱས་དམྱལ་བར་འགྲོ་བར་ཐལ་ཞེས་པ་སོགས་ནི་གནས་སྣང་མ་ཕྱེས་པའི་རྩོད་པ་
ལྟར་སྣང་ཁོ་ན་ཡིན་ལ། འདི་གཞལ་བྱ་ཤིན་ཏུ་ལྐོག་གྱུར་ཡིན་པས་རྗེས་དཔག་
ཕལ་གྱིས་གནོད་པ་བྱར་མེད་དོ། །དེས་ན་གཞན་སྟོང་དབུ་མ་འདི་ནི་ཤིན་ཏུ་ཟབ་པ་
མདོ་སྔགས་མཚམས་སྦྱོར་གྱི་གཞུང་ཡིན་པས་སྐུར་བ་གདབ་པར་མི་བྱའོ། །
འོན་ཀྱང་སྔ་འགྱུར་པའི་རང་ལུགས་སུ་དོན་ལ་འདི་དང་འགལ་བ་མེད་ཀྱང་ཚིག་གི་
བརྗོད་ཚུལ་འདི་ལྟར་མི་བྱེད་དེ། ཀུན་མཁྱེན་མི་ཕམ་རྒྱ་མཚོའི་ཞལ་ནས། བདག་
ལ་གཞན་སྟོང་སྒྲུབ་པའི་ཁུར་ཀྱང་མེད། །རོང་ཀློང་རྣམ་གཉིས་ཀླུ་སྒྲུབ་ལུགས་དང་
མཐུན། །དམན་པ་བདག་ཀྱང་རྩེ་གཅིག་དེར་འདུན་ཀྱང༌། །ཞེས་གསུངས་སོ། །དེ་
ཡང་ཀླུ་སྒྲུབ་ཀྱི་ལུགས་དང་མཐུན་ཞེས་པ། འཁོར་བའི་ཆོས་ཕུང་ཁམས་སྐྱེ་མཆེད་
རྣམས་དང་མྱང་འདས་ཀྱི་ཆོས་བདེར་གཤེགས་སྙིང་པོ་ལྟ་བུ་གང་ཡིན་ཡང་རུང་སྟེ།
ཐམས་ཅད་ཀྱང་རིགས་ཚོགས་རྣམས་ནས་གསུངས་པ་བཞིན་དུ་ངོ་བོ་སྐྱེ་མེད་སྤྲོས་
པ་མ་ལུས་པ་དང་བྲལ་བར་བཞེད་པ་ཡིན་ནོ། །འོན་ཀྱང་སྟོང་པ་དེའི་རང་གདངས་
རང་བཞིན་གྱིས་འོད་གསལ་བ་འདུས་མ་བྱས་པ་དེ་ཆོས་དབྱིངས་བསྟོད་པ་སོགས་
བསྟོད་ཚོགས་ལས་ཇི་སྐད་གསུངས་པ་དང་མཐུན་པར་ཡང་མི་བཞེད་པ་ནི་མ་ཡིན་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ། །
ཏེ༑ རོང་ཟོམ་ཆེན་པོས། འདི་ཡང་རྣལ་འབྱོར་སྤྱོད་པ་འདོད་པ་ལྟར་ནི་མ་ཡིན་ཏེ།
རང་བྱུང་ཡེ་ཤེས་ཉིད་ཀྱང་བསྙད་པ་ཀུན་དང་བྲལ་བ་ཞེས་གསུངས་པ་ལྟ་བུ་ཡིན་
ཞེས་དང༌། ཀུན་མཁྱེན་ཀློང་ཆེན་པའི་ཞལ་ནས། ངོ་བོ་སྟོང་པས་སྤྲོས་མཚན་བྲལ་
ན་ཡང༌། །རང་བཞིན་གསལ་བས་ཁ་དོག་འོད་དང་ལྡན། །ཞེས་དང༌། ཀུན་མཁྱེན་
མི་ཕམ་པའི་གཉུག་སེམས་ཤན་འབྱེད་ལས། མདོར་ན་རང་སེམས་ཡེ་ནས་སྐྱེ་བ་
མེད་པས་དངོས་མཚན་སྤྲོས་པ་ཀུན་ལས་འདས་ཏེ་སྟོང་པ་ཉིད་ཡིན་ཡང་། །རིག་
གདངས་ཀྱི་གོ་མ་འགགས་པ་ཙམ་ལས་སྟོང་པ་རྐྱང་པ་དང༌། དེ་ཤེས་མཁན་གྱི་བློ་
ཞིག་ཐ་དད་དུ་མེད། སེམས་ཉིད་རང་སྟོང་། སྟོང་ཉིད་རང་གསལ། གསལ་སྟོང་
དབྱེར་མེད། ཅེས་གསུངས་པ་ལྟར་དུ་ཤེས་པར་བྱ་སྟེ། འདི་ལ་རང་སྟོང་དང་གཞན་
སྟོང་གི་མིང་ནི་གང་བཏགས་ཀྱང་འགལ་བ་མེད་པར་སེམས་སོ། །མདོར་ན་རང་
སྟོང་དང་གཞན་སྟོང་གི་དབུ་མ་འདི་གཉིས་ཚིག་གིས་བརྗོད་ཚུལ་འགལ་ལ། དོན་
གྱི་གནས་ཚུལ་མི་འགལ་བ་ཞིག་ཏུ་གོ་བ་ལེན་ཤེས་ན་བཀའ་འཁོར་ལོ་བར་ཐ། ཀླུ་
ཐོག་གི་གཞུང་། མདོ་དང་རྒྱུད་སྡེ་ཐམས་ཅད་གནད་གཅིག་ཏུ་འབབ་ལ། དེ་ལྟར་
མ་ཤེས་ན་ཚིག་གི་འཐེན་རྩོད་དག་ནི་ངལ་ཞིང་དུབ་པའི་རྒྱུ་ཙམ་མོ། །
གསུམ་པ་ནི། རགས་པ་ཕྱི་ཡི་དབུ་མ་དང་ཕྲ་བ་ནང་གི་དབུ་མ་ཞེས་པ་འདི་སློབ་
དཔོན་བྷ་བྱའི་བཞེད་པས་སློབ་དཔོན་ཀླུ་སྒྲུབ་དང་། འཕགས་པ་ལྷ། ཟླ་བ་གྲགས་
པ་རྣམས་ཀྱི་དགོངས་པར་བྱེད་དོ། །དེ་གཉིས་སོ་སོའི་ངོ་བོ་ནི། གང་ཞིག་ཡན་གོང་
བཞིན་སྦྱར་ནས་རིམ་པ་བཞིན་དུ། དོན་དམ་སྟོང་ཉིད་ཙམ་དང་ཐ་སྙད་ཉན་ཐོས་ཀྱི་
ལུགས་ལྟར་ཕྱི་དོན་འདོད་པ་དང༌། དོན་དམ་སེམས་ཀྱི་རང་བཞིན་འོད་གསལ་བ་
དང་ཐ་སྙད་སེམས་ཙམ་དུ་འདོད་པའོ། །དེ་ལྟར་ཡང་དབུ་མ་རིན་ཆེན་སྒྲོན་མེ་ལས།



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
འདི་ལྟར་ཀུན་རྫོབ་ཀྱི་བདེན་པ་ཉན་ཐོས་ཀྱི་ཚུལ་དུ་སྨྲས་པ་ནི་ཕྱི་རོལ་གྱི་དབུ་མ་
རགས་པ་ཡིན་ལ། དེ་ཉིད་རང་གི་སེམས་ཙམ་དུ་གནས་པ་ནང་གི་དབུ་མ་ཞེས་བྱ་བ་
ཕྲ་བ་ཡིན། ཞེས་དང་། ད་ནི་ཕྲ་བའི་རྣལ་འབྱོར་བསྟན་པར་བྱ་སྟེ། འདི་ནི་ཕྲ་བ་
ཡིན་ཏེ། ཇི་ལྟར་ཆོས་ཐམས་ཅད་རང་གི་སེམས་ཉིད་སྒྱུ་མ་ཙམ་སྣང་བར་འབྱུང་སྟེ།
འདི་ལྟར་སེམས་སྒྱུ་མ་ཙམ་ནི་དུས་གསུམ་ལས་འདས་པ། ཁ་དོག་དག་དང་དབྱིབས་
མེད་པར་རང་བཞིན་གྱིས་འོད་གསལ་བ། སྣང་བ་མེད་པས་ན་ཆོས་ཐམས་
ཅད་ནི་སེམས་ཉིད་སྒྱུ་མ་ཡིན་པར་ཤེས་པར་བྱའོ། ། ཕྱི་ནང་དུ་མེད་པ་དང་། ད་ལྟ་བྱེད་
ཞེས་དང་། དེ་བས་དེ་དག་བདག་གི་གཞུང་ཆེན་པོ་མང་པོ་དག་བཀོད་པ་ནི། ཕྱི་
རོལ་གྱི་དབུ་མ་ཡིན་ནོ་ཞེས་ཤེས་པར་བྱའོ། །ཕ་རོལ་རྒོལ་བ་བཟློག་པ་དང་། །
བསྟན་བཅོས་ཆེན་པོའི་གཞུང་དང་ནི། །རྩོད་པ་ཆེན་པོ་བྱུང་དུས་སུ། །རགས་པའི་
དབུ་མའི་གཞུང་སྨྲ་བྱ། །དེ་ཉིད་དོན་ལ་གཙོར་བྱེད་ཅིང་། །རྣལ་འབྱོར་ཉམས་སུ་
ལེན་དུས་སུ། །ཕྲ་བའི་རྣལ་འབྱོར་བསྒོམ་པར་བྱ། །འདི་ནི་ཞལ་གྱི་གདམས་པ་
ཡིན༑ ༑ཞེས་ཀྱང་གསུངས་སོ། །འདི་ནི་རང་སྟོང་དང་གཞན་སྟོང་གི་དབུ་མ་ཕལ་
ཆེར་འདྲའོ། །
བཞི་པ་རང་རྒྱུད་དང་ཐལ་འགྱུར་གྱི་དབུ་མ་ནི། རང་ལུགས་སུ་འདི་གཉིས་ལ་དོན་
དམ་པར་ཆོས་ཐམས་ཅད་སྤྲོས་བྲལ་མཉམ་པ་ཉིད་ཡིན་པ་དང་ཐ་སྙད་དུ་སྒྱུ་མ་རྨི་
ལམ་ལྟ་བུ་ཡིན་པར་འདོད་པ་ལ་ཁྱད་མེད་དེ། རང་རྒྱུད་པས་གནས་སྐབས་སུ་རྣམ་
གྲངས་པའི་དོན་དམ་ལ་རྩལ་འདོན་མཛད་ཀྱང་མཐར་ཐུག་རྣམ་གྲངས་མ་ཡིན་པ་
ཁོ་ན་གནས་ལུགས་ཡིན་པར་དབུ་མ་སྙིང་པོ་དང་། བདེན་གཉིས། རྒྱན་སོགས་
ལས་གསུངས་པའི་ཕྱིར། ཀུན་རྫོབ་སྒྱུ་མ་ལྟ་བུ་ཡིན་པ་དང་། ཐ་སྙད་ལ་དོན་དཔྱོད་
རིགས་པས་བརྟགས་ན་མི་རྙེད་པར་ཡང་ཤེས་རབ་སྒྲོན་མེ་དང་བདེན་གཉིས་རྩ་འགྲེལ་
31



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
སོགས་ལས་གསུངས་པའི་ཕྱིར་རོ། །འོན་ཀྱང་རྣམ་གྲངས་མ་ཡིན་པའི་དོན་དམ་དེ་
དང་པོ་ནས་ཅིག་ཆར་དུ་གཏན་ལ་འབེབས་མི་འབེབས་དང་ཀུན་རྫོབ་སྒྱུ་མ་ལྟ་བུ་དེ་
ཡང་འཇིག་རྟེན་གཞན་ངོ་ཙམ་དུ་ཁས་བླངས་པ་ལས་རང་དབང་དུ་ཁས་ལེན་པ་མ་
ཡིན་པ་དང་ཡིན་པའི་ཁྱད་སོགས་ཡོད་དོ། །། 1:|: 1:|ཆེ་
དེ་གཉིས་སོ་སོའི་ངོ་བོ་ནི། དེ་གང་ཞིག་ཅེས་གོང་བཞིན་དུ་སྦྱར་ཏེ་རྣམ་གྲངས་པའི་
དོན་དམ་རྩལ་དུ་འདོན་པ་རང་རྒྱུད་པ་དང༌། དེ་གང་ཞིག་རྣམ་གྲངས་མ་ཡིན་པའི་
དོན་དམ་རྩལ་དུ་འདོན་པ་དེ་ཐལ་འགྱུར་པའོ། །དེ་ལས་ཐལ་འགྱུར་པའི་བཞེད་པ་
འདི་ནི་བཀའ་བར་བ་ཤེས་རབ་ཀྱི་ཕ་རོལ་ཏུ་ཕྱིན་པའི་ཆོས་འཁོར་གྱི་དགོངས་འགྲེལ་
བླ་ན་མེད་པ་ཡིན་ལ། འཕགས་པ་རྣམས་ཀྱི་མཉམ་གཞག་ཡེ་ཤེས་ཀྱི་ཡུལ་ཉིད་རྩལ་
དུ་བཏོན་ནས་བཤད་པ་ཡིན་པས་རང་ལུགས་དངོས་ལ་ཡོད་མེད་ཡིན་མིན་སོགས་
ཀྱི་ཁས་ལེན་རྡུལ་ཙམ་ཡང་མེད། དེ་ཡང་གཟུང་འཛིན་གྱི་བློ་འདིས་གང་དུ་དམ་
བཅས་ཀྱང་མཚན་མའི་རང་བཞིན་ལས་མ་འདས་པས་མཚན་རྟོག་ཐམས་ཅད་དང་
བྲལ་བའི་ཆོས་ཀྱི་དབྱིངས་དེ་ནི་བློ་འདིས་ནམ་ཡང་གཞལ་མི་ཤེས་པ་ཡིན་པའི་གནད་
འདི་ལ་ཐུག་པ་ཡིན་ནོ། །་་་་་ ་
གཞན་སྟོང་གི་དབུ་མ་སྨྲ་བ་ལའང་ཆེས་ཐོག་མར་འདི་ལ་ངེས་ཤེས་གཏིང་ཚུགས་པ་
སྐྱེས་པ་སྔོན་དུ་འགྲོ་དགོས་ཀྱི། གཞན་དུ་ན་གཞན་སྟོང་ཡང་དག་པ་ཞིག་འོང་
ཐབས་མེད་དོ། །ཀུན་མཁྱེན་ཀློང་ཆེན་པས་ཀྱང་གྲུབ་མཐའ་མཛོད་དང་ཡིད་བཞིན་
མཛོད་ལས་འདི་ཉིད་རྒྱ་ཆེར་གསུངས་པའི་དགོངས་པ་སོ་སྐྱེའི་དངོས་ཞེན་གཅོད་པ་
ལ་འདི་ལས་ལྷག་པ་མེད་པའི་རྒྱུ་མཚན་གྱིས་ཡིན་ཞེས་ལོ་ཆེན་རིན་པོ་ཆེས་གསུངས་
ལ༑ ཀུན་མཁྱེན་མི་ཕམ་རྒྱ་མཚོས་ཀྱང་། གཞན་སྟོང་ཁས་ལེན་སེངྒེའི་ང་རོ་ལས། །
གཞན་སྟོང་གི་གྲུབ་མཐའ་ངེས་པར་གཏན་ལ་འབེབས་ན། དང་པོ་མགོན་པོ་ཀླུ་
32



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
སྒྲུབ་ཀྱི་གཞུང་བཞིན་དུ་ཆོས་ཐམས་ཅད་རང་བཞིན་མེད་པར་གཏན་ལ་འབེབས་
དགོས་ཏེ། དེ་མ་ཤེས་ན་ཀུན་རྫོབ་རང་ངོ་ནས་སྟོང་ཚུལ་དང་། ། དོན་དམ་གཞན་
གྱིས་སྟོང་ཚུལ་གཏན་ལ་མི་ཕོབ་པས། ཐོག་མར་སྤྲོས་བྲལ་སོ་སོར་རང་གིས་རིག་
པར་བྱ་བའི་དོན་གཏན་ལ་དབབ་པར་བྱའོ། །
ཞེས་གསུངས་པའི་ཕྱིར་རོ། །སྔ་འགྱུར་གྱི་རང་ལུགས་ལའང་མཁན་ཆེན་ཞི་བ་
འཚོའི་དབུ་མ་ནི་རང་རྒྱུད་པ་ཡིན་མོད། ཐུན་མིན་གྱི་ལྟ་བ་གཏན་ལ་འབེབས་ཚུལ་
ནི་ཐལ་འགྱུར་པ་ཁོ་ན་ལྟར་ཡིན་ཏེ། དབུ་མ་རྒྱན་འགྲེལ་ལས། དེས་ན་དཔལ་ལྡན་
ཟླ་བའི་དགོངས་པ་སྣང་བ་འདི་ཀུན་ཐད་ཀ་རང་སར་དག་པས་ཐ་སྙད་ཀྱི་རྫུན་རིས་
དབྱིངས་སུ་ཡལ་བའི་ཟབ་མོའི་ལྟ་བ་ནི། རྫོགས་ཆེན་གྱི་གཞུང་ནས་ཀ་དག་གཏན་
ལ་འབེབས་ཚུལ་དང་མཚུངས་པ་དེ་ཉིད་ཀྱི་ཕྱིར་ན་རིག་འཛིན་བརྒྱུད་པའི་རང་ལུགས་
སུ་དོན་གྱིས་མཛད་པ་ཡིན་པས་དམན་པ་བདག་ཀྱང་དེ་ཁོ་ན་ལྟར་སྨོན། ཞེས་
གསུངས་པའི་ཕྱིར་རོ། ། ན ་
ལྔ་པ་ནི། འདི་གསུམ་ཆར་གྱིའང་མཐར་ཐུག་གི་དོན་དམ་ལ་ཁྱད་པར་མེད་མོད།
ཐ་སྙད་འཇོག་ཚུལ་གྱི་སྒོ་ནས་དབྱེ་བ་སྟེ། སོ་སོའི་ངོ་བོ་ནི། གང་ཞིག་ཡན་གོང་དང་
མཚུངས་པར་སྦྱར་ནས་རིམ་པ་བཞིན། ཐ་སྙད་ཀྱི་རྣམ་གཞག་མདོ་སྡེ་པ་དང་སྒོ་
བསྟུན་ནས་ཁས་ལེན་པ་དང༌། ཐ་སྙད་ཀྱི་རྣམ་གཞག་སེམས་ཙམ་པ་དང་སྒོ་བསྟུན་
ནས་ཁས་ལེན་པ་དང་། ཐ་སྙད་ཀྱི་རྣམ་གཞག་མིག་སོགས་ཀྱི་ཤེས་པ་ལ་ཇི་ལྟར་
སྣང་བ་བཞིན་གཞན་ངོ་ཙམ་དུ་རེ་ཞིག་ཁས་ལེན་པའོ། །འོ་ན་ཐལ་འགྱུར་པས་སྣང་
བ་སེམས་སུ་མི་འདོད་དམ་ཞེ་ན། ཐལ་འགྱུར་གྱི་གཞུང་འཇུག་པ་རྩ་འགྲེལ་ལས་ནི་
སྣང་བ་སེམས་སུ་མི་བཞེད་དེ། སྣང་བ་སེམས་སུ་སྟོན་པའི་མདོ་སྡེ་ས་བཅུ་པའི་
དགོངས་པ་ནི་བྱེད་པོ་སེམས་ཙམ་ལ་དགོངས་ཞེས་དང་། ལང་ཀར་གཤེགས་པ་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
དྲང་དོན་དུ་བཀྲལ་ནས་གཞན་ངོ་ཙམ་དུ་ཕྱི་དོན་ཁས་ལེན་དགོས་པར་གསུངས་
ཤིང་། བརྒྱ་འགྲེལ་ལས་ཀྱང་ཕྱི་དོན་ཁས་ལེན་པར་གསུངས་སོ། །
དེ་ལྟ་མོད་ཀྱི་སྤྱིར་ཐལ་འགྱུར་པས་སྣང་བ་སེམས་སུ་ཁས་ལེན་པ་ལ་འགལ་བ་ནི་
གང་ཡང་མེད་དེ། ཐལ་འགྱུར་གྱི་གྲུབ་མཐའི་གནད་ཐུན་མིན་ནམ་དུ་ཡང་འཕྱུག་མི་
རུང་བ་ནི་རྣམ་གྲངས་མ་ཡིན་པའི་དོན་དམ་ཇི་ལྟ་བ་བཞིན་དུ་གཏན་ལ་འབེབས་པ་
འདི་ཡིན་གྱི་སྣང་བ་སེམས་སུ་ཁས་མི་ལེན་པ་ཙམ་ཞིག་མ་ཡིན་པའི་ཕྱིར་དང༌། ཟླ་
བ་གྲགས་པས་ཀྱང་སྣང་བ་སེམས་སུ་ཁས་ལེན་པ་ཡོད་པར་དབུ་མ་རིན་ཆེན་སྒྲོན་
མེ་ན་ལུང་མང་དུ་དྲངས་འདུག་པའི་ཕྱིར་རོ། །འོ་ན་དབུ་མ་འཇུག་པ་སོགས་ལས་
ཅིའི་ཕྱིར་དེ་ལྟར་དུ་མ་གསུངས་ཞེ་ན། དེའི་རྒྱུ་མཚན་ནི་ཚིག་གསལ་ལས། དཔྱད་
པ་ཞིབ་མོ་འཇིག་རྟེན་པའི་ཐ་སྙད་ལ་བཅུག་པ་འདིས་ཅི་དགོས་ཞེས་ཁོ་བོ་ཅག་ཀྱང་
དེ་སྐད་དུ་སྨྲ་སྟེ། ཞེས་གསུངས་པ་བཞིན་དུ་ཐལ་འགྱུར་ཐུན་མོང་མ་ཡིན་པའི་
ལུགས་ཀྱི་ཐ་སྙད་ནི་འཇིག་རྟེན་པའི་ངོར་ཁས་བླངས་པ་ཙམ་ཡིན་ལ། འཇིག་རྟེན་
གྱི་བློའི་ཞེན་ངོར་བེམ་པོ་ལྟར་དུ་སྣང་བས་ན་འཇིག་རྟེན་ལ་ཇི་ལྟར་སྣང་ཚོད་ཀྱི་དབང་
དུ་བྱས་ནས་དཔྱད་པ་ཞིབ་མོ་མ་བཅུག་པ་ཡིན་ནོ། ། དབྱེ་བ་
དེ་ལྟར་ཡང་ཀུན་མཁྱེན་མི་ཕམ་པའི་ཞལ་ནས། ཕྱི་དོན་ཡོད་ཡོད་ལྟ་བུར་སྒྲུབ་
པའི་གཞུང་ཐམས་ཅད་རེ་ཞིག་སྣང་ངོའི་དབང་དུ་བྱས་ཏེ་ཡོད་པར་བཞག་པ་རྨི་ལམ་
རང་ངོའི་རྟ་གླང་བཞིན་ནོ། །དཔྱད་ཅིང་དཔྱད་ན་ནང་གི་བག་ཆགས་ཀྱི་རྟེན་འབྱུང་
ལ་མཐའ་ཐུག་པ་ནི་ནང་པ་སངས་རྒྱས་པའི་གྲུབ་མཐའི་ཕུགས་ཏེ། སེམས་ཉིད་
ཀྱིས་ནི་སེམས་ཅན་འཇིག་རྟེན་དང་། སོགས་བཞིན་ནོ། །ཞེས་གསུངས་སོ། །དེ་
ལྟར་དབུ་མའི་དབྱེ་བ་ཆེ་ལོང་ཙམ་ཞིག་བརྗོད་དེ། སྤྱིར་གསང་སྔགས་ཀྱང་དབུ་
མའི་དབྱེ་བར་བགྲང་དུ་རུང་མོད་འདིར་སྐབས་སུ་མ་བབས་པས་བཞག་ལ། དབུ་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
མའི་དབྱེ་བ་གཞན་འགའ་ཞིག་ཀྱང་བཏང་སྙོམས་སུ་བྱས་སོ། །སྤྱི་དོན་བཤད་ཟིན་
ཏོ། །
གཉིས་པ་གཞུང་གི་དོན་ནི། འཕགས་པ་ཀླུ་སྒྲུབ་ཀྱི་གཞུང་དབུ་མ་རྩ་བ་ཤེས་རབ་
ཀྱི་དགོངས་པ་འགྲེལ་ཚུལ་ལ། ཐོག་མར་སློབ་དཔོན་སངས་རྒྱས་བསྐྱངས་ཀྱིས་
ཐལ་འགྱུར་དུ་འགྲེལ་བའི་སྲོལ་ཙམ་ཞིག་བཏོད། དེ་ལ་ལེགས་ལྡན་འབྱེད་ཀྱིས་
གཏན་ཚིགས་དང་དཔེ་མ་བརྗོད་པ་སོགས་ཀྱི་སྐྱོན་བརྗོད་མཛད། དེ་ནས་སློབ་
དཔོན་ཟླ་བ་གྲགས་པས་དེའི་སྐྱོན་སྤོང་དང་ལེགས་ལྡན་གྱི་ལུགས་དེར་དགག་པ་
མཛད་ནས་ཐལ་འགྱུར་གྱི་ལུགས་དེ་ཤིན་ཏུ་གསལ་བར་མཛད་དོ། །ཚུལ་འདི་
རྣམས་ལེགས་པར་ཤེས་ན་དབུ་མ་ཐལ་རང་གི་གྲུབ་མཐའི་གནད་གལ་པོ་ཆེ་དག་
ཟིན་པར་འགྱུར་བ་ཡིན་ལ། དེ་ཡང་རྩ་ཤེས་ལས། བདག་ལས་མ་ཡིན་གཞན་ལས་
མིན༑ །གཉིས་ལས་མ་ཡིན་རྒྱུ་མེད་མིན། །ཞེས་པའི་སྐབས་ཀྱི་འགྲེལ་བ་ཚིག་
གསལ་ལས་དཀྱུས་གཅིག་ཏུ་སྟོན་པ་ཡིན་པས་འདི་འཆད་པ་ལ་ལྔ་སྟེ། སངས་རྒྱས་
བསྐྱངས་ཀྱིས་རྩ་ཤེས་ཀྱི་དགོངས་པ་བཀྲལ་ཚུལ། དེ་ལ་ལེགས་ལྡན་འབྱེད་ཀྱིས་
སྐྱོན་བརྗོད་པ། ཟླ་བ་གྲགས་པས་ལེགས་ལྡན་འབྱེད་ཀྱི་སྐྱོན་དེ་དག་མི་འཇུག་པར་
བསྟན་པ། ལེགས་ལྡན་གྱིས་སྟོང་ཉིད་གཏན་ལ་འབེབས་ཚུལ་ལ་དགག་པ་བརྗོད་
པ༑ སྐྱོན་དེ་དག་རང་ལ་མི་འཇུག་པར་བསྟན་པའོ། ། ། །
དང་པོ་ནི་བུདྡྷ་པཱ་ལི་ཏ་ལས། འདི་ལ་གལ་ཏེ་དངོས་པོ་འགའ་ཞིག་སྐྱེ་བར་འགྱུར་
ན༑ དངོས་པོ་དེའི་སྐྱེ་བ་བདག་ལས་སམ། གཞན་ལས་སམ། བདག་དང་གཞན་
གཉིས་ལས་སམ། སྒྱུ་མེད་པ་ལས་འགྱུར་གྲང་ན། བརྟགས་ནས་རྣམ་པ་ཐམས་
ཅད་ལས་མི་འཐད་དོ། །ཇི་ལྟར་ཞེ་ན། བདག་ལས་ཞེས་བྱ་བ་ནི་བདག་ཉིད་ལས་
ཞེས་བྱ་བའི་ཐ་ཚིག་གོ །དེ་ལ་རེ་ཞིག་དངོས་པོ་རྣམས་བདག་གི་བདག་ཉིད་ལས་
35



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
སྐྱེ་བ་མེད་དེ། དེ་དག་གི་སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་དང༌། སྐྱེ་བ་ཐུག་
པ་མེད་པ་ཉིད་དུ་འགྱུར་བའི་ཕྱིར་རོ། །འདི་ལྟར་དངོས་པོ་བདག་གི་བདག་ཉིད་དུ་
ཡོད་པ་རྣམས་ལ་ཡང་སྐྱེ་བ་དགོས་པ་མེད་དོ། །གལ་ཏེ་ཡོད་ཀྱང་ཡང་སྐྱེ་ན་ནམ་
ཡང་མི་སྐྱེ་བར་མི་འགྱུར་བས་དེ་ཡང་མི་འདོད་དེ། དེའི་ཕྱིར་རེ་ཞིག་དངོས་པོ་
རྣམས་བདག་ལས་སྐྱེ་བ་མེད་དོ། །གཞན་ལས་ཀྱང་སྐྱེ་བ་མེད་དེ། ཅིའི་ཕྱིར་ཞེ་ན། །
ཐམས་ཅད་ལས་ཐམས་ཅད་སྐྱེ་བར་ཐལ་བར་འགྱུར་བའི་ཕྱིར་རོ། །བདག་དང་
གཞན་གཉིས་ལས་ཀྱང་སྐྱེ་བ་མེད་དེ། གཉིས་ཀའི་སྐྱོན་དུ་ཐལ་བར་འགྱུར་བའི་
ཕྱིར་རོ། ། ན་
རྒྱུ་མེད་པ་ལས་ཀྱང་སྐྱེ་བ་མེད་དེ། རྟག་ཏུ་ཐམས་ཅད་ལས་ཐམས་ཅད་སྐྱེ་བར་ཐལ་
བར་འགྱུར་བའི་ཕྱིར་དང༌། རྩོམ་པ་ཐམས་ཅད་དོན་མེད་པ་ཉིད་ཀྱི་སྐྱོན་དུ་འགྱུར་
བའི་ཕྱིར་རོ། །དེ་ལྟར་གང་གི་ཕྱིར་དངོས་པོ་སྐྱེ་བ་རྣམ་པ་ཐམས་ཅད་དུ་མི་འཐད་
པས་དེའི་ཕྱིར་སྐྱེ་བ་མེད་པས་སྐྱེ་བར་བརྗོད་པ་ནི་ཐ་སྙད་ཙམ་ཡིན་ནོ། །ཞེས་
གསུངས་སོ། །སློབ་དཔོན་འདིས་གཏན་ཚིགས་བཞི་ཆར་ཡང་ཐལ་འགྱུར་ཁོ་ན་
ཙམ་ལས་རང་རྒྱུད་དུ་བཀོད་པ་མེད་དེ། འདི་དག་གི་དོན་རྣམས་ནི་འོག་ཏུ་སློབ་
དཔོན་ཟླ་བ་གྲགས་པས་བཤད་པ་ལས་ཤེས་པར་འགྱུར་རོ། །
གཉིས་པ་ལ་གཉིས་ཏེ། དངོས་དང་མཐའ་དཔྱད་པའོ། །དང་པོ་ལ་གསུམ་ལས།
སྐྱོན་དང་པོ་བརྗོད་པ་ནི་། ཤེས་རབ་སྒྲོན་མེ་ལས། དེ་ནི་རིགས་པ་མ་ཡིན་ཏེ། །
གཏན་ཚིགས་དང་དཔེ་མ་བརྗོད་པའི་ཕྱིར་དང་། ཞེས་གསུངས་སོ། །འདིའི་དོན་ནི།
སངས་རྒྱས་བསྐྱངས་ཀྱི་ངག་འདི་དག་ནི་རང་ལུགས་ཀྱི་བསྒྲུབ་བྱ་སྒྲུབ་པ་དང་གཞན་
ལུགས་འགོག་པ་ལ་ནུས་པ་ཅུང་ཟད་ཀྱང་མེད་པའི་ངག་འབྲེལ་མེད་ཅིག་སྟེ། དེ་
ཡང་འདི་ལྟར་གཏན་ཚིགས་ཀྱིས་བསྒྲུབ་བྱ་སྒྲུབ་པ་ལ་གཏན་ཚིགས་དེ་དང་བསྒྲུབ་
36



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
བྱ་ལ་མེད་ན་མི་འབྱུང་གི་འབྲེལ་བ་ཡོད་དགོས་པ་ལས་འདིར་དེ་མི་འདུག་པའི་ཕྱིར་
ཏེ༑ འབྲེལ་བ་ཅན་གྱི་གཏན་ཚིགས་ཡོད་པའི་ཕྱིར་ལྟ་བུའང་མ་བརྗོད་ལ། གང་
ཡོད་ན་མི་སྐྱེ་བའི་དཔེ་ཤེས་རིག་གི་སྐྱེས་བུ་བཞིན་ཞེས་པ་ལྟ་བུའང་མ་བརྗོད་པའི་
ཕྱིར་ཏེ། དེས་འདི་ལྟར་བདག་སྐྱེ་མེད་དེ། སྐྱེ་བ་དོན་མེད་དང་ཐུག་མེད་དུ་འགྱུར་
བའི་ཕྱིར་ཞེས་པ་ཙམ་ཞིག་བརྗོད་པར་ཟད་ལ། བསྒྲུབ་བྱ་དང་སྒྲུབ་བྱེད་དེ་གཉིས་
ཀྱི་འབྲེལ་བ་ཕ་རོལ་པོ་ལ་མི་འགྲུབ་པས་ན་དམ་བཅའ་བ་ཙམ་མོ་སྙམ་དུ་བསམས་
པར་མངོན་ཏེ། འགྲེལ་བཤད་སྤྱན་རས་གཟིགས་ཀྱི་བརྟུལ་ཞུགས་ལས། འདི་སྐད་
བསྟན་ཏེ། རྣམ་པར་བཤད་པ་དེ་ལ་དངོས་པོ་བདག་ལས་སྐྱེ་བ་མེད་དོ་ཞེས་དམ་
བཅས་པ་དེ་ཙམ་ཁོ་ན་ཞིག་གྲགས་པར་ཟད་ཀྱི། ཇི་ལྟར་བདག་ལས་སྐྱེ་བ་མེད་
པའི་གཏན་ཚིགས་ཡོད་པའི་ཕྱིར་ཞེས་པ་ལྟ་བུ་དང༌། ཡོད་པ་བདག་ལས་སྐྱེ་བ་མེད་
པའི་དཔེ། དཔེར་ན་ཤེས་པ་ཡོད་པ་བཞིན་ནོ། །ཞེས་བྱ་བ་ལྟ་བུ་མི་བརྗོད་པའི་ཕྱིར་
དེ་ནི་རིགས་པ་མ་ཡིན་ནོ། ། 1:
ཞེས་དང༌། ཁྱད་པར་དུ་གཞན་སྐྱེ་འགོག་པའི་སྐབས། གནས་བརྟན་བུདྡྷ་པཱ་ལི་
ཏས་ཐམས་ཅད་ལས་ཐམས་ཅད་སྐྱེ་བར་ཐལ་བར་འགྱུར་བའི་ཕྱིར་རོ་ཞེས་རྣམ་པར་
བཤད་པ་དེས་ན། ཐམས་ཅད་ལས་ཐམས་ཅད་སྐྱེ་བར་སྨྲས་པ་དེ་ཕྱོགས་ཀྱི་ཆོས་མ་
ཡིན་པའི་ཕྱིར། དེ་ལ་རང་གི་སྒྲུབ་པ་ཉིད་ཀྱང་མེད་པ་ཡིན་ལ། གནས་བརྟན་བུདྡྷ་
པཱ་ལི་ཏའི་རྣམ་པར་བཤད་པ་དེ་མངོན་སུམ་ལ་སོགས་པ་དང་འགལ་བ་ཕྱོགས་སྐྱོན་
རྣམས་ལས་འགའ་ཡང་མ་བརྗོད་པས། དེ་ལ་གཞན་སུན་འབྱིན་པ་ཉིད་ཀྱང་མེད་
པ་ཡིན་པའི་ཕྱིར་ཉེས་པ་ཡོད་དོ། །སྒྲུབ་པ་དང་སུན་དབྱུང་བ་ཉིད་མེད་པའི་ཉེས་པ་
བསྟན་པའི་ཕྱིར། དེ་ནི་དོན་འབྲེལ་བ་མེད་པ་ཡིན་ཏེ་ཞེས་བྱ་བ་སྨྲས་ཏེ། འདི་ལྟར་
སྔར་དངོས་པོ་རྣམས་གཞན་ལས་སྐྱེ་བ་མེད་དོ་ཞེས་སྨྲས་ལ། དེའི་འོག་ཏུ་ཐམས་
༣༡་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཅད་ལས་ཐམས་ཅད་སྐྱེ་བར་ཐལ་བར་འགྱུར་བའི་ཕྱིར་རོ་ཞེས་སྨྲས་པས། དེ་ལྟར་
གྱུར་ན་རང་གིས་སྔར་སྐྱེ་བ་མེད་པར་སྨྲས་པ་དང༌། དེའི་འོག་ཏུ་ཐམས་ཅད་ལས་
ཐམས་ཅད་སྐྱེ་བར་སྨྲས་པ་གཉིས་དོན་འབྲེལ་བ་མེད་པ་ཉིད་ཡིན་པས་རྣམ་པར་
བཤད་པ་དེ་ནི་མི་རུང་ངོ༌། །ཞེས་གསུངས་པའི་ཕྱིར་རོ། །འདི་ལ་སློབ་དཔོན་ལེགས་
ལྡན་རང་ཉིད་ནི། ཤེས་རབ་སྒྲོན་མེ་ལས། དོན་དམ་པར་ནང་གི་སྐྱེ་མཆེད་རྣམས་
བདག་ལས་སྐྱེ་བ་མེད་པར་ངེས་ཏེ། ཡོད་པའི་ཕྱིར། དཔེར་ན་ཤེས་པ་ཡོད་པ་ཉིད་
བཞིན་ནོ། །ཞེས་འགོད་པར་མཛད་དོ། །
གཉིས་པ་སྐྱོན་གཉིས་པ་བརྗོད་པ་ནི། ཤེས་རབ་སྒྲོན་མེ་ལས། འདིར་གྲངས་ཅན་
པ་དག་ལས་ཁ་ཅིག་ཕྱིར་ཟློག་པར་བྱེད་དེ། དམ་བཅས་པ་འདིའི་དོན་གང་ཡིན། །
ཅི་བདག་ལས་ཞེས་བྱ་བ་འབྲས་བུའི་བདག་ཉིད་ལས་སམ། འོན་ཏེ་རྒྱུའི་བདག་
ཉིད་ལས། དེས་ཅིར་འགྱུར། གལ་ཏེ་འབྲས་བུའི་བདག་ཉིད་ལས་ན་ནི། གྲུབ་པ་
བསྒྲུབ་བོ། །འོན་ཏེ་རྒྱུའི་བདག་ཉིད་ལས་ན་ནི་དོན་འགལ་བ་ཉིད་དེ། སྐྱེ་བ་ཐམས་
ཅད་ནི་རྒྱུའི་བདག་ཉིད་དུ་ཡོད་པ་ཁོ་ན་ལས་སྐྱེ་བའི་ཕྱིར་རོ། །ཞེས་གསུངས་ཏེ་
གྲངས་ཅན་པ་དག་གིས་སྐྱེ་ན་རྒྱུའི་བདག་ཉིད་དུ་ཡོད་པ་ལས་སྐྱེ་དགོས་ཀྱི་མེད་པ་
ནི་སྐྱེ་བ་མེད་དོ་སྙམ་དུ་བརྩད་པའི་ལན་མ་བརྗོད་པའི་སྐྱོན་ཡོད་ཅེས་པ་སྟེ་གོ་སླའོ།།
ལེགས་ལྡན་རང་ཉིད་ཀྱིས་འདིའི་ལན་དུ། དེ་ནི་བཟང་པོ་མ་ཡིན་ཏེ། བདག་ལས་
སྐྱེ་བ་ཙམ་དགག་པའི་ཕྱིར་རོ། །ཞེས་གསུངས་སོ། །
གསུམ་པ་སྐྱོན་གསུམ་པ་བརྗོད་པ་ནི། ཡང་ན་ནི་སངས་རྒྱས་བསྐྱངས་ཀྱི་ཐལ་
འགྱུར་གྱི་ངག་འདི་དག་བསྒྲུབ་བྱ་དང་སྒྲུབ་བྱེད་བཟློགས་ནས་རང་རྒྱུད་ཀྱི་གཏན་
ཚིགས་ཡང་དག་འཕེན་པ་ཞིག་ཡིན་དགོས་ཏེ། གང་གི་ཕྱིར་ན། སྤྱིར་གཏན་ཚིགས་
ཐལ་འགྱུར་ལ་ངག་དེ་ཉིད་བཟློགས་པས་སྒྲུབ་བྱེད་ཡང་དག་འཕེན་པ་ཡོད་ལ། །
38



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
ངག་འདི་དག་ཇི་ལྟར་བཀོད་པ་ལྟར་སོར་བཞག་ན་ནི་སྒྲུབ་དང་སུན་འབྱིན་གང་
ཡང་མེད་པའི་ངག་འབྲེལ་མེད་ཡིན་ཚུལ་གོང་དུ་བཤད་ཟིན་པ་ལྟར་ཡིན་པའི་ཕྱིར་
རོ༑ ༑ཞེས་པ་སྟེ། ཤེས་རབ་སྒྲོན་མེ་ལས། གཞན་དུ་ན་ཡང་ཐམས་ཅད་ལས་
ཐམས་ཅད་སྐྱེ་བར་ཐལ་བར་འགྱུར་རོ་ཞེས་བྱ་བ་དེ་ལ་སྒྲུབ་པ་དང་སུན་དབྱུང་བ་
གཉིས་མེད་པའི་ཕྱིར། དེ་ནི་དོན་འབྲེལ་བ་མེད་པ་ཡིན་ཏེ། དཔེར་ན། གླ་སྒང་སླེ་
ཏྲེས་སྐྱུ་རུ་ར་དག་རིམས་ལ་ཕན། །སྨད་འཚོང་རྣམས་ལ་སྙིང་དུ་སྡུག་པ་འགའ་ཡང་
མེད༑ ༑་སྨིག་མའི་སྨུག་མ་མདེའུ་དག་ནི་ལྕི་ཞིང་ཁ་བག་ཡོད། །ཟླ་བའི་འོད་ཟེར་
དག་ནི་ཚ་བའི་དུས་ན་བསིལ། “ །ཞེས་བྱ་བ་ལྟ་བུར་འགྱུར་རོ། །ཞེས་དང༌། དེའི་
འགྲེལ་བཤད་ལས། གལ་ཏེ་གནས་བརྟན་བུདྡྷ་པཱ་ལི་ཏ་ཕྱོགས་སྔ་མ་དང་འགལ་
བར་འགྱུར་བའི་ཉེས་པ་སྤང་པའི་ཕྱིར། འདི་སྐད་ཅེས་ཁོ་བོའི་བསྒྲུབ་པར་བྱ་བ་
དང༌༑ སྒྲུབ་པ་མི་བཟློགས་པར་སོ་ན་བཞག་ན་ཉེས་པ་ཅི་ཡོད་ཅེས་ཟེར་ན་དེའི་
ཕྱིར་གཞན་དུ་ན་ཡང་ཐམས་ཅད་ལས་ཐམས་ཅད་སྐྱེ་བར་ཐལ་བར་འགྱུར་རོ་ཞེས་
བྱ་བ་དེ་ལ་སྒྲུབ་པ་དང་སུན་དབྱུང་བ་ཉིད་མེད་པའི་ཕྱིར། དེ་ནི་དོན་འབྲེལ་བ་མེད་
པ་ཡིན་ཏེ་ཞེས་བྱ་བ་སྨྲས་སོ། །
དེ་ལ་གཞན་དུ་ན་ཡང་ཞེས་བྱ་བ་ནི་གནས་བརྟན་བུདྡྷ་པཱ་ལི་ཏའི་རྣམ་པར་བཤད་པ་
དེ་བསྒྲུབ་པར་བྱ་བ་དང་། སྒྲུབ་པ་མ་བཟློགས་པར་སྒྲ་ཇི་བཞིན་དུ་སོ་ན་བཞག་ན་
ཡང་ངོ༌། །འོ་ན་ཐམས་ཅད་ལས་ཐམས་ཅད་སྐྱེ་བར་ཐལ་བར་འགྱུར་རོ་ཞེས་བྱ་བ་
དེ་ལ་ཉེས་པ་ཇི་ཡོད་ཅེ་ན། དེའི་ཕྱིར་དེ་དག་ལ་སྒྲུབ་པ་དང་སུན་དབྱུང་བ་ཉིད་མེད་
པའི་ཕྱིར་ཞེས་བྱ་བ་སྨྲས་ཏེ། གང་གི་ཕྱིར་འདིར་བསྒྲུབ་པར་བྱ་བ་ནི་དངོས་པོ་
རྣམས་གཞན་ལས་ཀྱང་སྐྱེ་བ་མེད་དེ་ཞེས་བྱ་བ་དེ་ཡིན་ན། གནས་བརྟན་བུདྡྷ་པཱ་ལི་
ཏས་ཐམས་ཅད་ལས་ཐམས་ཅད་སྐྱེ་བར་ཐལ་བར་འགྱུར་རོ་ཞེས་རྣམ་པར་བཤད་
39



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
པ་དེས་ན། ཐམས་ཅད་ལས་ཐམས་ཅད་སྐྱེ་བར་སྨྲས་པ་དེ་ཕྱོགས་ཀྱི་ཆོས་
མ་ཡིན་པའི་ཕྱིར། དེ་ལ་རང་གི་སྒྲུབ་པ་ཉིད་ཀྱང་མེད་པ་ཡིན་ལ། གནས་བརྟན་
བུདྡྷ་པཱ་ལི་ཏའི་རྣམ་པར་བཤད་པ་དེ་མངོན་སུམ་ལ་སོགས་དང་འགལ་བ་ཕྱོགས་ཀྱི་
སྐྱོན་རྣམས་ལས་འགའ་ཡང་མ་བརྗོད་པས། དེ་ལ་གཞན་སུན་དབྱུང་བ་ཉིད་ཀྱང་
མེད་པ་ཡིན་པའི་ཕྱིར་ཉེས་པ་ཡོད་དོ། །ཞེས་གསུངས་པའི་ཕྱིར་རོ། །མདོར་ན་འདིར་
བཟློག་དགོས་པའི་རྒྱུ་མཚན་ནི། མ་བཟློགས་ན་ངག་འབྲེལ་མེད་དུ་འགྱུར་བའི་
ཕྱིར་ཞེས་པ་འདི་ཡིན་པར་ཤེས་པར་བྱའོ། །
འོ་ན་གལ་ཏེ་བཟློགས་ན་སྐྱོན་ཅི་ཞིག་ཡོད་ཅེ་ན། དེ་ལྟ་ན་ནི་སློབ་དཔོན་ཀླུ་སྒྲུབ་ཀྱི་
ལུགས་དང་འགལ་བའི་གླགས་ཡོད་པའི་ཚིག་ཏུ་འགྱུར་བའི་ཕྱིར་རོ། །ཇི་ལྟར་ཞེ་ན།
བདག་སྐྱེའི་སྐབས་སུ་བདག་གི་བདག་ཉིད་ལས་སྐྱེ་བ་མེད་པ་དང་། དེ་དག་གི་སྐྱེ་
བ་དོན་མེད་པ་དང༌། ཐུག་པ་མེད་པར་འགྱུར་བའི་ཕྱིར་རོ་ཞེས་པ་རྣམས་བཟློགས་
ན་རིམ་པ་བཞིན་དུ་གཞན་ལས་སྐྱེ་བར་འགྱུར་བ་དང༌། སྐྱེ་བ་འབྲས་བུ་དང་བཅས་
པ་དང༌། ཐུག་པ་ཡོད་པར་ཁས་བླངས་པར་འགྱུར་རོ། །དེ་ལྟ་ན་འདིར་སྐྱེ་བ་མེད་
པ་སྒྲུབ་པར་བྱེད་པའི་སྐབས་སུ་དེ་མི་སྒྲུབ་པར་གཏན་ཚིགས་དེས་སྐྱེ་བ་ཡོད་པ་ཞིག་
ཁས་བླངས་པར་སོང་བས་ན་སློབ་དཔོན་ཀླུ་སྒྲུབ་ཀྱིས་འདིར་སྐྱེ་བ་མེད་པར་སྒྲུབ་པ་
དང་འགལ་བར་འགྱུར་རོ། །ཞེས་པ་སྟེ། ཤེས་རབ་སྒྲོན་མ་ལས། གླགས་ཡོད་པའི་
ཚིག་ཡིན་པའི་ཕྱིར་ཏེ། སྐབས་ཀྱི་དོན་ལས་བཟློགས་པས་བསྒྲུབ་པར་བྱ་བ་དང་། དེའི་
ཆོས་བཟློག་པའི་དོན་མངོན་པས་དངོས་པོ་རྣམས་གཞན་ལས་སྐྱེ་བར་འགྱུར་བ་དང་།
སྐྱེ་བ་འབྲས་བུ་དང་བཅས་པ་ཉིད་དུ་འགྱུར་བ་དང་། ཐུག་པ་ཡོད་པར་འགྱུར་བའི་
ཕྱིར་མཛད་པའི་མཐའ་དང་འགལ་བར་འགྱུར་རོ། །
ཞེས་དང༌། འགྲེལ་བཤད་ལས། བསྒྲུབ་པར་བྱ་བ་དངོས་པོ་རྣམས་བདག་གི་བདག་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
ཉིད་ལས་སྐྱེ་བ་མེད་དེ་ཞེས་བྱ་བ་བཟློགས་པའི་དོན་མངོན་པས་ནི་དངོས་པོ་རྣམས་
གཞན་ལས་སྐྱེ་བ་ཞེས་བྱ་བའི་གླགས་ཡོད་པར་འགྱུར་བ་དང་། དེའི་ཆོས་དེ་དག་གི་
སྐྱེ་བ་དོན་མེད་པ་ཉིད་དུ་འགྱུར་པའི་ཕྱིར་ཞེས་བྱ་བ་བཟློགས་པའི་དོན་མངོན་པས་
ནི་སྐྱེ་བ་འབྲས་བུ་དང་བཅས་པ་ཉིད་ཅེས་བྱ་བའི་གླགས་ཡོད་པར་འགྱུར་བ་དང་། །
དེའི་ཆོས་སྐྱེ་བ་ཐུག་པ་མེད་པར་འགྱུར་བའི་ཕྱིར་རོ་ཞེས་བྱ་བ་བཟློགས་པའི་དོན་
མངོན་པས་ནི་སྐྱེ་བ་ཐུག་པ་ཡོད་ཅེས་བྱ་བའི་གླགས་ཡོད་པར་འགྱུར་བའི་ཕྱིར་རོ།།
དེ་ལྟར་གྱུར་ན་ཉེས་པ་ཅི་ཡོད་ཅེས་འདྲི་བའི་ཕྱོགས་སྔ་མ་ཁོང་ནས་དབྱུང་བ་དེའི་
ལན་དུ་མཛད་པའི་མཐའ་དང་འགལ་བར་འགྱུར་རོ་ཞེས་བྱ་བ་སྨྲས་ཏེ། འདི་ལྟར་
སློབ་དཔོན་གྱི་ལུང་ལས། དངོས་པོ་རྣམས་གཞན་ལས་སྐྱེ་བར་མི་བཞེད་པ་དང་། །
སྐྱེ་བ་འབྲས་བུ་དང་བཅས་པར་མི་བཞེད་པ་དང༌། སྐྱེ་བ་ཐུག་པ་ཡོད་པར་མི་བཞེད་
པས་གྲུབ་པའི་མཐའ་དང་འགལ་བར་འགྱུར་རོ། ། ཞེས་ཚིག་ | 1:|:ཀྱི
དེ་ལྟ་བས་ན་གནས་བརྟན་བུདྡྷ་པཱ་ལི་ཏས་རྣམ་པར་བཤད་པ་དེ་ནི་སྒྲུབ་པ་དང་ལུང་
དང་འགལ་བས་རིགས་པ་མ་ཡིན་ནོ། །ཞེས་དང༌། འདི་ལྟར་སློབ་དཔོན་གྱི་ཕྱོགས་
སྔ་མ་ལས། དངོས་པོ་གང་དག་གང་ན་ཡང་། །སྐྱེ་བ་ནམ་ཡང་ཡོད་མ་ཡིན། །ཞེས་
གསུངས་པས། དངོས་པོ་རྣམས་བདག་གམ་གཉིས་སམ་རྒྱུ་མེད་པ་ལས་སྐྱེ་བར་
འགྱུར་བ་དང་། འགའ་ཞིག་ལས་འགའ་ཞིག་སྐྱེ་བར་ཞལ་གྱིས་མ་བཞེས་ལ། །
གནས་བརྟན་བུདྡྷ་པཱ་ལི་ཏའི་རྣམ་པར་བཤད་པ་འདིས་དངོས་པོ་རྣམས་བདག་གམ་
གཉིས་སམ་རྒྱུ་མེད་པ་ལས་སྐྱེ་བར་འགྱུར་བ་དང༌། འགའ་ཞིག་ལས་འགའ་ཞིག་
སྐྱེ་བར་འགྱུར་བར་རྣམ་པར་བཤད་པས་སློབ་དཔོན་གྱི་ཕྱོགས་སྔ་མ་དེ་དང་འགལ་
བར་འགྱུར་རོ། །ཞེས་གསུངས་པའི་ཕྱིར་རོ། །
གཉིས་པ་མཐའ་དཔྱད་པ་ནི། སྐྱོན་བརྗོད་དང་པོའི་སྐབས་སུ་གཏན་ཚིགས་མ་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
བརྗོད་པར་གསུངས་པ་དང་འདིར་གཏན་ཚིགས་བཟློགས་ནས་སྐྱོན་ཡོད་ཅེས་བཟློག་
བྱའི་གཏན་ཚིགས་ཤིག་ཡོད་པར་གསུངས་པ་གཉིས་མི་འགལ་ལམ་ཞེ་ན། མི་འགལ་
ཏེ༑ གཏན་ཚིགས་མ་བརྗོད་པར་གསུངས་པ་ནི་གོང་དུ་བཤད་པ་བཞིན་བསྒྲུབ་བྱ་
དང་སྒྲུབ་བྱེད་འབྲེལ་བ་ཅན་གྱི་གཏན་ཚིགས་མ་བརྗོད་པར་གསུངས་པ་ཡིན་ལ། །
འདིར་ནི་བཀོད་ཚོད་ཀྱི་གཏན་ཚིགས་དེ་ཉིད་བཟློགས་ན་སྐྱོན་དུ་འགྱུར་ཞེས་གསུངས་
པ་ཡིན་པའི་ཕྱིར་རོ། ། ཁོ ་
སྐྱོན་བརྗོད་གསུམ་པའི་སྐབས་སུ་བསྒྲུབ་པར་བྱ་བ་དང་དེའི་ཆོས་བཟློགས་པའི་
དོན་མངོན་པས་ཞེས་པ་འདིར་བོད་ཀྱི་འགྲེལ་བ་དག་ན་འགྲེལ་ཚུལ་མི་མཐུན་པ་
མང་དུ་བྱུང་སྟེ། སྔ་རབས་པ་ཁ་ཅིག་གིས་ནི་ཐལ་འགྱུར་གྱི་གཏན་ཚིགས་ཡིན་པའི་
ཕྱིར་བཟློག་དགོས་ཞེས་དང༌། གཞན་ཁ་ཅིག་གིས་ནི་རང་རྒྱུད་དགོད་དགོས་པ་ལ་
མ་བཀོད་པས་ཐལ་འགྱུར་བཟློག་དགོས་ཞེས་དང༌། ཡང་ཁ་ཅིག་གིས་ནི་གཏན་
ཚིགས་ཐལ་འགྱུར་བཟློག་དགོས་ཞེས་པའི་དོན་མ་ཡིན་གྱི། ལེགས་ལྡན་འབྱེད་
ཀྱིས་སངས་རྒྱས་བསྐྱངས་ཀྱི་དགོངས་པ་བླངས་པ་ཡིན་ཏེ། དེ་ཡང་ཚིག་ཟིན་གྱི་
བཟློག་དོན་གཉིས་རྟགས་སུ་འདོད་པར་མངོན་ཞེས་བཞེད་པ་ཡིན་པར་གསུངས་
དེ་དག་ལས་སྔ་མ་ནི་གཞན་དག་གིས་རིགས་ལམ་ལ་བློ་ཁ་ཅུང་ཟད་ཕྱོགས་པས་
ཀྱང་དེ་ལྟར་དུ་མི་འདོད་ན་ཡོངས་སུ་རྫོགས་པའི་པཎྜི་ཏ་ལེགས་ལྡན་འབྱེད་ལྟ་བུ་
ཞིག་གིས་དེ་ལྟར་དུ་བཞེད་མི་སྲིད་ཅེས་སུན་ཕྱུང་ངོ་། །བར་བའང་སྤྱིར་དེ་ལྟར་ཡིན་
ཡང་སྐབས་འདིར་ནི་ཤེས་རབ་སྒྲོན་མེ་དང་དེའི་འགྲེལ་བཤད་གཉིས་ཀ་ན་དེ་ལྟར་
དུ་བཤད་པ་མི་སྣང་བར་སེམས་སོ། །ཐ་མ་ནི་འགྲེལ་བཤད་དང་ཡང་མི་འགྲིག་
ལ། ཁྱད་པར་དུ་ཚིག་གསལ་ལས་རྩོད་པ་འདིའི་ལན་གྱི་སྐབས་སུ་ཐལ་འགྱུར་གྱི་
42



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
གཏན་ཚིགས་བཟློགས་ནས་རང་རྒྱུད་འཕེན་མི་དགོས་ཚུལ་ཡང་ཡང་གསུངས་ནས་
ལན་བཏབ་འདུག་པས་ལེགས་ལྡན་འབྱེད་ཀྱིས་སངས་རྒྱས་བསྐྱངས་ལ་ཐལ་
འགྱུར་གྱི་གཏན་ཚིགས་བཟློག་པར་སྨྲས་པ་ཡིན་པར་ནི་ཤིན་ཏུ་གསལ་ལོ། །རང་
གི་བསམ་ཚུལ་ནི་གོང་དུ་སྨྲས་པ་བཞིན་ཏེ། སངས་རྒྱས་བསྐྱངས་ཀྱི་ཐལ་འགྱུར་དེ་
རང་གི་ལུགས་སྒྲུབ་པ་དང་གཞན་ལུགས་སུན་འབྱིན་པ་གཉིས་ཀ་གང་ཡང་མི་ནུས་
པའི་འབྲེལ་མེད་དུ་སོང་འདུག་ལ། དེའི་ཕྱིར་སྤྱིར་ཐལ་འགྱུར་གྱིས་བཟློགས་དོན་
འཕེན་པ་ཡིན་པས་བཟློགས་པའི་དོན་དེ་གཏན་ཚིགས་ཡིན་ན། ཞེས་པའི་དོན་དུ་
སེམས་ཏེ་བློ་གསལ་གཟུ་བོར་གནས་པ་དག་གིས་རྒྱ་གཞུང་དང་བསྟུན་ནས་དཔྱད་
པར་ཞུའོ། ། ད་བ་ས་ཀྱི་ག་ང་
བཟློག་ཚུལ་ལ་བདག་ལས་སྐྱེ་བ་མེད་དེ་ཞེས་པ་གཞན་ལས་སྐྱེ་བ་ཡོད་ཅེས་བཟློགས་
པར་འདུག་མོད། དེ་ཁོ་ན་ལྟར་དུ་བཟློག་དགོས་པས་ཁྱབ་བམ་ཞེ་ན། མ་ཁྱབ་སྟེ། །
དེ་ལྟ་ན་གཞན་སྐྱེ་མེད་པའང་བདག་སྐྱེ་ཡོད་ཅེས་པ་ཁོ་ནར་བཟློག་པར་བྱ་དགོས་ན་
དེ་མི་བཞེད་དེ་ཤེས་རབ་སྒྲོན་མེ་ལས། བསྒྲུབ་པར་བྱ་བ་དང་། སྒྲུབ་པ་བཟློག་པ་
བྱས་ན་དངོས་པོ་རྣམས་བདག་གམ་གཉིས་སམ་རྒྱུ་མེད་པ་ལས་སྐྱེ་བར་འགྱུར་བ་
དང༌། ཞེས་གསུངས་པའི་ཕྱིར་རོ། །འོ་ན་ཅི་ཞེ་ན། རང་རྒྱུད་པ་རང་གི་བཞེད་པ་
ལྟར་ན་སྐྱེ་བ་ཡོད་ཕྱིན་གཞན་སྐྱེ་ཡིན་དགོས་པར་དགོངས་པས་དེ་ལྟར་དུ་གསུངས་
པར་སེམས་སོ། །
གསུམ་པ་ཟླ་བ་གྲགས་པས་སྐྱོན་དེ་དག་མི་འཇུག་པར་བསྟན་པ་ལ་གཉིས་ཏེ། །
ཕྱོགས་སྔ་མས་སྐྱོན་བརྗོད་པ་དགོད་པ་དང༌། དེ་མི་འཇུག་པར་བསྟན་པའོ། །དང་
པོ་ནི། ཚིག་གསལ་ལས། འདི་ལ་ཁ་ཅིག་གིས་དེ་ནི་རིགས་པ་མ་ཡིན་ཏེ། གཏན་
ཚིགས་དང་དཔེ་མ་བརྗོད་པའི་ཕྱིར་དང་། གཞན་གྱིས་སྨྲས་པའི་ཉེས་པ་མ་བསལ་
43



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
བའི་ཕྱིར་རོ། །ཐལ་བར་འགྱུར་བའི་ཚིག་ཡིན་པའི་ཕྱིར་སྐབས་ཀྱི་དོན་ལས་བཟློག་
པས་བསྒྲུབ་པར་བྱ་བ་དང༌། དེའི་ཆོས་བཟློག་པའི་དོན་མངོན་པས་དངོས་པོ་རྣམས་
གཞན་ལས་སྐྱེ་བར་འགྱུར་བ་དང་། སྐྱེ་བ་འབྲས་བུ་དང་བཅས་པ་ཉིད་དུ་འགྱུར་བ་
དང་། སྐྱེ་བ་ཐུག་པ་ཡོད་པར་འགྱུར་བའི་ཕྱིར་གྲུབ་པའི་མཐའ་དང་འགལ་བར་
འགྱུར་རོ་ཞེས་སྐྱོན་སྨྲ་སྟེ། ཞེས་གསུངས་སོ། །
གཉིས་པ་ལ་མདོར་བསྟན་པ་དང་རྒྱས་པར་བཤད་པ་གཉིས་ལས། དང་པོ་ནི། །
སྐྱོན་འདི་དག་ཐམས་ཅད་ནི་རིགས་པ་མ་ཡིན་པར་ཁོ་བོ་ཅག་གིས་མཐོང་ངོ༌། །
ཞེས་སོ། །གཉིས་པ་རྒྱས་པར་བཤད་པ་ལ་སྐྱོན་དང་པོ་གཉིས་མི་འཇུག་པར་བསྟན་
པ་དང་། གསུམ་པ་མི་འཇུག་པར་བསྟན་པའོ། །དང་པོ་ལ་གཉིས་ཏེ། རང་རྒྱུད་
ཀྱི་གཏན་ཚིགས་དང་དཔེ་མ་བརྗོད་པ་དང་དེ་ལ་གཞན་གྱིས་སྨྲས་པའི་ཉེས་པ་མ་
བསལ་བའི་སྐྱོན་མི་འཇུག་པ་དང༌། །ཐལ་འགྱུར་གྱི་གཏན་ཚིགས་དང་དཔེ་མ་
བརྗོད་པ་དང་དེ་ལ་གཞན་གྱིས་སྨྲས་པའི་ཉེས་པ་མ་བསལ་བའི་སྐྱོན་མི་འཇུག་པར་
བསྟན་པའོ། །དང་པོ་ལའང་གཉིས་ཏེ། སྐྱོན་དང་པོ་མི་འཇུག་པ་དང་གཉིས་པ་མི་
འཇུག་པའོ། །དང་པོ་ལ་རང་རྒྱུད་མི་དགོས་དང་མི་འཐད་པ་གཉིས་ལས། དང་པོ་
ནི༑ ཚིག་གསལ་ལས། ཇི་ལྟར་ཞེ་ན། དེ་ལ་རེ་ཞིག་གཏན་ཚིགས་དང་དཔེ་མ་
བརྗོད་པའི་ཕྱིར་དང་ཞེས་གང་སྨྲ་བ་དེ་ནི་མི་རིགས་སོ། །ཅིའི་ཕྱིར་ཞེ་ན། གང་གི་
ཕྱིར་བདག་ལས་ཞེས་བྱ་བ་ནི་ཡོད་པ་རྒྱུ་ཉིད་དང་དེ་ཉིད་སྐྱེའོ་ཞེས་སྨྲས་པ་ཡིན་ལ།
ཡོད་པ་ནི་ཡང་སྐྱེ་བ་ལ་དགོས་པ་མ་མཐོང་ཞིང་། ཐུག་པ་མེད་པར་ཡང་མཐོང་ལ།
ཁྱོད་ཀྱིས་སྐྱེས་པ་སླར་ཡང་སྐྱེ་བར་མི་འདོད་ཅིང་། ཐུག་པ་མེད་པར་ཡང་མི་འདོད་
དེའི་ཕྱིར་ཁྱེད་ཅག་གི་རྩོད་པ་ནི་འཐད་པ་དང་བྲལ་བ་དང་། རང་གིས་ཁས་བླངས་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།།
པ་དང་འགལ་བ་ཡིན་ནོ་ཞེས་ཕ་རོལ་པོ་བདག་ལས་སྐྱེ་བར་འདོད་པ་ལ་འདྲི་བར་
བྱེད་པ་ཡིན་ཏེ། གང་ལས་གཏན་ཚིགས་དང་དཔེ་བཀོད་པ་འབྲས་བུ་དང་བཅས་
པར་འགྱུར་བ་འདི་དག་ཙམ་ཞིག་གིས་བརྩད་པ་ན་ཅི་ཕ་རོལ་པོ་ཁས་ལེན་པར་མི་
བྱེད་དམ། འོན་ཏེ་ཕ་རོལ་པོ་རང་གི་ཁས་བླངས་པ་དང་འགལ་བས་བརྩད་པས་
ཀྱང་མི་ལྡོག་ན་ནི། དེའི་ཚེ་ངོ་ཚ་མེད་པ་ཉིད་ཀྱིས་གཏན་ཚིགས་དང་དཔེ་གཉིས་
ཀྱིས་ཀྱང་ལྡོག་པར་མི་འགྱུར་བ་ཉིད་དོ། །ཁོ་བོ་ཅག་ནི་སྨྱོན་པ་དང་ལྷན་ཅིག་རྩོད་
པ་ཡང་མ་ཡིན་ནོ། །དེའི་ཕྱིར་སློབ་དཔོན་ནི་གནས་མ་ཡིན་པར་ཡང་རྗེས་སུ་དཔག་
པ་ཚང་བར་བྱེད་པ་ན། བདག་ཉིད་རྗེས་སུ་དཔག་པ་ལ་དགའ་བ་ཉིད་མངོན་པར་
བྱེད་ པ་ཡིན་ནོ། །ཞེས་གསུངས་སོ། །དེའི་དོན་ནི། འདིར་སློབ་དཔོན་སངས་རྒྱས་
བསྐྱངས་ཀྱིས་རང་རྒྱུད་ཀྱི་དཔེ་དང་གཏན་ཚིགས་མ་བརྗོད་ཀྱང་སྐྱོན་མེད་པས་སུན་
འབྱིན་སྨྲས་པ་དེ་ནི་མི་རིགས་སོ། །
དེ་ཡང་ཇི་ལྟར་ཞེ་ན། བདག་ལས་སྐྱེ་ཞེས་པ་ནི་རྒྱུའི་བདག་ཉིད་དུ་ཡོད་པ་དེ་ཉིད་
སྐྱེའོ་ཞེས་ཁས་བླངས་པ་ཡིན་ལ། ཡོད་པ་སྐྱེ་ན་སྐྱེ་བ་དོན་མེད་པར་འགྱུར་བ་དང་།
ཐུག་པ་མེད་པར་འགྱུར་བར་ཁྱོད་ཅག་གིས་ཁས་བླངས་པར་མཐོང་ལ། མྱུ་གུ་སྐྱེ་
བ་དོན་མེད་པ་དང་ཐུག་པ་མེད་པར་ཡང་མི་འདོད་པས་ཁྱོད་ཀྱི་འདི་ནི་རྟགས་ཁྱབ་
བསལ་གསུམ་པོ་རང་ཉིད་ཀྱིས་ཁས་བླངས་པའི་འགལ་བ་ཡིན་ནོ་ཞེས་འགལ་བ་
སྡུད་པའི་ཐལ་འགྱུར་ཕ་རོལ་པོའི་འདོད་པ་འགོག་པ་ཙམ་གྱི་འབྲས་བུའམ་དགོས་
པ་ཅན་འདིས་བརྩད་པ་ན་དེའི་རང་གི་ཕྱོགས་ལ་སྐྱོན་གནས་པར་ཁས་ལེན་དགོས་
སོ༑ ༑གལ་ཏེ་དེ་ལྟར་ཁས་ལེན་ལ་ནང་འགལ་བསྟན་ཀྱང་མི་ལྡོག་ན་ནི་རང་རྒྱུད་
ཀྱི་དཔེ་དང་གཏན་ཚིགས་བརྗོད་ཀྱང་མི་ལྡོག་པས་སྨྱོན་པ་ལྟ་བུ་སྟེ་དེ་དང་མི་རྩོད་
དོ༑ ༑ཞེས་པའོ། །



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
གཉིས་པ་རང་རྒྱུད་མི་འཐད་པ་ལ་གཉིས་ཏེ། དངོས་དང་མཐའ་དཔྱད་པའོ། །དང་
པོ་ནི། དབུ་མ་པ་ཡིན་ན་ནི་རང་གི་རྒྱུད་ཀྱི་རྗེས་སུ་དཔག་པར་བྱ་བ་རིགས་པ་ཡང་
མ་ཡིན་ཏེ། ཕྱོགས་གཞན་ཁས་བླངས་པ་མེད་པའི་ཕྱིར་རོ། །དེ་སྐད་དུ་ཡང་
འཕགས་པ་ལྷས། ཡོད་དང་མེད་དང་ཡོད་མེད་ཅེས། །ཕྱོགས་ནི་གང་ལ་ཡང་ཡོད་
མིན་པ། །དེ་ལ་ཡུན་ནི་རིང་པོ་ནའང༌། །ཀླན་ཀ་བརྗོད་པར་ནུས་མ་ཡིན། །ཞེས་
བཤད་དོ། །རྩོད་པ་བཟློག་པ་ལས་ཀྱང་། གལ་ཏེ་ངས་དམ་བཅས་འགའ་ཡོད། །
དེས་ན་ང་ལ་སྐྱོན་དེ་ཡོད། །ང་ལ་དམ་བཅའ་མེད་པས་ན། །ང་ནི་སྐྱོན་མེད་ཁོ་ན་
ཡིན༑ོ ་གལ་ཏེ་མངོན་སུམ་ལ་སོགས་པའི། །དོན་གྱིས་འགའ་ཞིག་དམིགས་ན་
ནི༑ ༑་སྒྲུབ་པ་འམ་ཟློག་པར་བྱ་ན་དེ། །མེད་ཕྱིར་ང་ལ་ཀླན་ཀ་མེད། །ཅེས་
གསུངས་སོ། །ཞེས་སོ། །འདིའི་དོན་ནི། རྣམ་གྲངས་མ་ཡིན་ པའི་དོན་དམ་གཏན་
ལ་འབེབས་པར་བྱེད་པའི་དབུ་མ་པ་ཡིན་ན་དེ་གཏན་ལ་དབབ་པའི་ཆེད་དུ་རང་གི་
རྒྱུད་ཀྱི་རྗེས་སུ་དཔག་པ་བརྗོད་མི་དགོས་པ་འབའ་ཞིག་ཏུ་མ་ཟད་ཀྱི། བརྗོད་པར་
རིགས་པའང་མ་ཡིན་ཏེ། རང་རྒྱུད་ཀྱི་གཏན་ཚིག་ནི་དགག་བྱ་བཀག་ནས་བསྒྲུབ་
བྱ་སྒྲུབ་པར་བྱེད་པའི་ཁས་ལེན་ཅན་གྱི་གཏན་ཚིགས་ཡིན་པ་གང་ཞིག རྣམ་གྲངས་
མ་ཡིན་པའི་དོན་དམ་གཏན་ལ་དབབ་པའི་ཚེ་ན་ཡོད་པ་བཀག་ནས་མེད་པ་དང་
སྤྲོས་པ་བཀག་ནས་སྤྲོས་བྲལ་སྒྲུབ་པ་ལྟ་བུའི་ཕྱོགས་གཞན་གང་ཡང་ཁས་བླངས་པ་
མེད་པའི་ཕྱིར་རོ། །དེ་ལྟར་ཕྱོགས་གཞན་ཁས་བླངས་པ་མེད་པ་བརྒྱ་པ་དང་རྩོད་
ཟློག་གི་ལུང་གིས་བསྒྲུབས་པའོ། །
གཉིས་པ་མཐའ་དཔྱད་ནི། འདིར་ཕྱོགས་གཞན་ཁས་བླངས་པ་མེད་པའི་ཕྱིར་རོ་
ཞེས་པའི་དོན་ལ། ཁ་ཅིག་ན་རེ། འདིའི་དོན་བདག་སྐྱེ་བཀག་ནས་གཞན་སྐྱེ་སྒྲུབ་
པའི་རང་རྒྱུད་ཀྱི་གཏན་ཚིགས་མི་རིགས་ཏེ། བདག་སྐྱེ་ལས་ཕྱོགས་གཞན་གཞན་
46



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
སྐྱེའང་ཁས་མ་བླངས་པའི་ཕྱིར་ཞེས་པ་དང༌། ཡང་འགའ་ཞིག་ནི། རང་གི་མཚན་
ཉིད་ཀྱིས་གྲུབ་པ་སྒྲུབ་པའི་རང་རྒྱུད་ཀྱི་རྗེས་སུ་དཔག་པ་མི་རིགས་ཏེ། ཕྱོགས་
གཞན་རང་གི་མཚན་ཉིད་ཀྱིས་གྲུབ་པ་ཁས་བླངས་པ་མེད་པའི་ཕྱིར་ཞེས་གསུངས་
སོ༑ ༑དེ་ལས་སྔ་མ་དེ་མི་འཐད་པའི་ཚུལ་ནི། ཀུན་མཁྱེན་གོ་རམས་པས། འདིར་
བདག་སྐྱེ་འགོག་པའི་རང་རྒྱུད་རིགས་མི་རིགས་དཔྱོད་པའི་སྐབས་ཡིན་ལ། དེའི་
ཚེ་བདག་སྐྱེ་བཀག་ནས་གཞན་སྐྱེ་སྒྲུབ་པ་སུས་ཀྱང་བྱས་པ་མེད་པའི་ཕྱིར་ཞེས་
གསུངས། ཕྱི་མ་ཡང་རང་རྒྱུད་ཀྱི་གཏན་ཚིགས་ཞེས་པ་རང་མཚན་གྱིས་གྲུབ་པའི་
ཆོས་སྒྲུབ་པར་བྱེད་པ་ཞིག་ལ་མི་བྱ་ཚུལ་འོག་ཏུ་འཆད་པས་ཤེས་སོ། ། ན་
རང་ལུགས་ནི། གྲུབ་མཐའ་མཛོད་ལས། ཐལ་འགྱུར་གྱི་སྤྲོས་པ་གཅོད་པའི་ཚུལ་
ནི༑ སྔར་སྨོས་པ་བཞིན་གཏན་ཚིགས་ལྔས་ཆོས་ཐམས་ཅད་རང་བཞིན་མེད་པར་
འཇལ་ལ། དེའང་རང་རྒྱུད་པ་ལྟར་ཀུན་རྫོབ་བདེན་པ་བཀག་ནས་རྫུན་པར་སྒྲུབ་
པའམ༑ དོན་དམ་ལ་སྤྲོས་པ་བཀག་ནས་སྤྲོས་མེད་བསྒྲུབས་པ་ལྟར་མ་ཡིན་ཏེ། རྟོག་
གང་དུ་ཞེན་པ་དེ་དངོས་སུ་བཀག་ཀྱང་ཤུགས་ལ་གང་ཡང་མི་སྒྲུབ་པས་ཕ་རོལ་གྱི་
ལོག་རྟོག་ཟློག་པར་བྱེད་པའོ། །དེའང་སྤྲོས་པ་གཅོད་པར་བྱེད་པ་ནི་སྤྲོས་པར་སྨྲ་
བའི་ཁས་བླངས་ནང་འགལ་བའི་ཐལ་འགྱུར་པ་ཁོ་ན་བྱེད་དེ། ཞེས་གསུངས་པ་
བཞིན་དུ་འདིར་གཏན་ཚིགས་རང་རྒྱུད་ནི་ཆོས་ཅན་མཐུན་སྣང་དུ་གྲུབ་པའི་སྟེང་དུ་
བདག་སྐྱེ་བཀག་ནས་དེ་མེད་པ་སྒྲུབ་པར་བྱེད་པ་ཞིག་ཡིན་དགོས་ན་བདག་སྐྱེ་བཀག་
ནས་ཕྱོགས་གཞན་བདག་སྐྱེ་མེད་པར་ཁས་བླངས་པ་མེད་པའི་ཕྱིར་རང་རྒྱུད་འགོད་
པ་མི་རིགས་ཞེས་པ་ནི་ཟླ་བའི་དགོངས་པའོ། ། ་་་་་་་་་་
གཉིས་པ་སྐྱོན་གཉིས་པ་མི་འཇུག་པ་ནི། གང་གི་ཚེ་དེ་ལྟར་དབུ་མ་པས་རང་གི་རྒྱུད་
ཀྱི་རྗེས་སུ་དཔག་པ་མི་བརྗོད་པ་ཡིན་པ་དེའི་ཚེ། གང་ལ་གྲངས་ཅན་པ་དག་གིས།



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
དམ་བཅའ་བའི་དོན་འདི་གང་ཡིན། ཅི་བདག་ལས་ཞེས་བྱ་བ་འབྲས་བུའི་བདག་
ཉིད་ལས་སམ། འོན་ཏེ་རྒྱུའི་བདག་ཉིད་ལས་ཡིན་གྲང༌། དེ་ལས་ཅིར་འགྱུར།
གལ་ཏེ་འབྲས་བུའི་བདག་ཉིད་ལས་ཡིན་ན་ནི་གྲུབ་པ་ལ་སྒྲུབ་པ་ཡིན་ལ། རྒྱུའི་
བདག་ཉིད་ལས་ཡིན་ན་ནི་འགལ་བའི་དོན་ཉིད་དུ་འགྱུར་ཏེ། སྐྱེ་བ་དང་ལྡན་པ་
ཐམས་ཅད་ནི་རྒྱུའི་བདག་ཉིད་དུ་ཡོད་པ་ཁོ་ན་སྐྱེ་བའི་ཕྱིར་རོ། །ཞེས་བྱ་བར་གང་
ལ་གྲངས་ཅན་པ་དག་གིས་ཕྱིར་ཟློག་པར་བྱེད་པར་འགྱུར་ལ། ཞེས་གསུངས་པ་ནི་
གྲངས་ཅན་པ་དག་གིས་སྨྲས་པའི་ཉེས་པ་བཀོད་པ་ཡིན་ཏེ། གོ་སླའོ། །ནང་གི་སྐྱེ་
མཆེད་རྣམས་བདག་ལས་སྐྱེ་བ་མེད་དེ་ཞེས་བྱ་བའི་རང་གི་རྒྱུད་ཀྱི་དམ་བཅའ་བ་ལྟ་
ག་ལ་ཡོད། ཁོ་བོ་ཅག་ལ་ནི་གང་ཞིག་གྲུབ་པ་ལ་སྒྲུབ་པ་ཉིད་དམ། འགལ་བའི་
དོན་ཉིད་དུ་འགྱུར་ཞིང་། གྲུབ་པ་ལ་སྒྲུབ་པ་ཉིད་གང་ཡིན་པ་དང༌། འགལ་བའི་
དོན་ཉིད་གང་ཡིན་པ་སྤང་བར་བྱ་བའི་ཕྱིར་འབད་པར་བྱེད་པར་འགྱུར་བ། ཡོད་
པའི་ཕྱིར་ཞེས་བྱ་བའི་གཏན་ཚིགས་ཀྱང་ག་ལ་ཡོད། དེའི་ཕྱིར་གཞན་གྱིས་སྨྲས་
པའི་ཉེས་པར་ཐལ་བར་མི་འགྱུར་བ་ཉིད་ཀྱི་ཕྱིར་སློབ་དཔོན་སངས་རྒྱས་བསྐྱངས་
ཀྱིས་དེའི་ལན་བརྗོད་པར་བྱ་བ་མ་ཡིན་ནོ། །ཞེས་གསུངས་ཏེ། ཁོ་བོ་ཅག་དབུ་མ་
ཐལ་འགྱུར་པ་ལ་ནི། བདག་ལས་སྐྱེ་བ་མེད་དེ་ཞེས་པའི་བསྒྲུབ་བྱ་དང༌། ཡོད་པའི་
ཕྱིར་ཞེས་པའི་སྒྲུབ་བྱེད་གཉིས་ཀའང་རང་རྒྱུད་དམ་རང་ངོ་ནས་ཁས་བླངས་པ་མེད་
པས་ན། དེ་ལ་གཞན་གྱིས་གྲུབ་ཟིན་སྒྲུབ་པ་དང་འགལ་བའི་ཉེས་པ་བརྗོད་པ་སྤང་
བའི་ཕྱིར་དུ་འབད་ག་ལ་དགོས། ཞེས་པའོ། ། ། །
གཉིས་པ་ཐལ་འགྱུར་གྱི་གཏན་ཚིགས་དང་དཔེ་མ་བརྗོད་པ་དང་དེ་ལ་གཞན་གྱིས་
སྨྲས་པའི་ཉེས་པ་མ་བསལ་བའི་སྐྱོན་མི་འཇུག་པར་བསྟན་པ་ལའང་གཉིས་ཏེ། ཞི་
སྐྱོན་དང་པོ་མི་འཇུག་པ་དང༌། སྐྱོན་གཉིས་པ་མི་འཇུག་པར་བསྟན་པའོ། །དང་པོ་
48



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
ནི༑ ཅི་སྟེ་ཡང་དབུ་མ་པ་རྣམས་ཀྱི་ལྟར་ན་ཕྱོགས་དང་གཏན་ཚིགས་དང་དཔེ་དག་
མ་གྲུབ་པས་རང་གི་རྒྱུད་ཀྱི་རྗེས་སུ་དཔག་པ་མ་བརྗོད་པ་ཉིད་ཀྱི་ཕྱིར་བདག་ལས་
སྐྱེ་བ་དགག་པའི་དམ་བཅའ་བའི་དོན་སྒྲུབ་པ་དང་། གཉི་ག་ལ་གྲུབ་པའི་རྗེས་སུ་
དཔག་པས་གཞན་གྱི་དམ་བཅའ་བསལ་བར་མ་གྱུར་མོད། གཞན་གྱི་དམ་བཅའ་
བ་ལ་རང་གི་རྗེས་སུ་དཔག་པས་འགལ་བ་བརྗོད་པར་ནི་བྱ་དགོས་པས། རང་ཉིད་
ལ་ཕྱོགས་ལ་སོགས་པ་དང་གཏན་ཚིགས་དཔེའི་སྐྱོན་དང་བྲལ་བ་དག་ཡོད་པར་བྱ་
དགོས་སོ། །དེའི་ཕྱིར་དེ་མ་བརྗོད་པའི་ཕྱིར་དང༌། དེའི་ཉེས་པ་མ་བསལ་བའི་ཕྱིར་
ཉེས་པ་དེ་ཉིད་དུ་འགྱུར་རོ་སྙམ་ན། ཞེས་པ་ནི་གཞན་གྱི་རྩོད་པ་བཀོད་པ་སྟེ། དབུ་
མ་ཐལ་འགྱུར་པ་ལ་རྩོད་གཞི་ཕྱོགས་དང་གཏན་ཚིགས་དང་དཔེ་རྣམས་རང་ངོར་མ་
གྲུབ་པས་དམ་བཅའ་སྒྲུབ་པའི་ཁས་ལེན་མེད་པ་དང༌། རྒོལ་བ་སྔ་ཕྱི་གཉིས་ཀ་ལ་
ཚད་མས་གྲུབ་པའི་རྗེས་དཔག་གིས་ཕ་རོལ་པོའི་འདོད་པ་སུན་འབྱིན་པ་མ་ཡིན་པ་
ནི་སྔར་བཤད་པ་ལྟར་ཡིན་དུ་ཆུག་ཀྱང༌། རྟགས་ཁྱབ་བསལ་གསུམ་ཕ་རོལ་པོ་
འབའ་ཞིག་གིས་ཁས་བླངས་པའི་གཞན་ལ་གྲགས་པའི་རྗེས་དཔག་གིས་འགལ་བ་
བརྗོད་པར་ནི་བྱ་དགོས་སོ། །
དེ་ལྟ་ན་གཏན་ཚིགས་དེ་ནི་སྐྱོན་དང་བྲལ་བ་ཞིག་རང་ལ་བརྗོད་རྒྱུ་ཡོད་དགོས་ན། །
དེའང་མ་བརྗོད་པའི་ཕྱིར་དང་དེའི་ཉེས་པ་མ་བསལ་བའི་ཕྱིར་མི་འཐད་དོ་སྙམ་ན། །
ཞེས་ པའོ། །དེ་ལ་ལན་བརྗོད་པ་ལ་གཉིས་ཏེ། གྲངས་ཅན་གྱི་གཏན་ཚིགས་སྒྲུབ་
བྱེད་བསྒྲུབ་བྱ་དང་མཚུངས་པའི་མ་གྲུབ་པ་ཡིན་པས་རྗེས་དཔག་མི་དགོས་པ་དང་།
ཅིས་ཀྱང་དགོས་ནའང་བརྗོད་ཡོད་པར་བསྟན་པའོ། །དང་པོ་ནི། བཤད་པར་བྱ་སྟེ།
དེ་ནི་དེ་ལྟར་མ་ཡིན་ནོ། །ཅིའི་ཕྱིར་ཞེ་ན། གང་གི་ཕྱིར་དོན་གང་ཞིག་གང་གིས་
དམ་བཅས་པ་དེས་ནི་རང་ཉིད་ཀྱིས་ངེས་པ་བཞིན་དུ་གཞན་དག་ལ་ངེས་པ་བསྐྱེད་
49



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
པར་འདོད་པས། དོན་འདིའི་འཐད་པ་གང་གི་སྒོ་ནས་ཁོང་དུ་ཆུད་པའི་འཐད་པ་དེ་
ཉིད་གཞན་ལ་བསྙད་པར་བྱ་དགོས་སོ། །
དེའི་ཕྱིར་རང་གིས་ཁས་བླངས་པའི་དམ་བཅས་པའི་དོན་གྱི་སྒྲུབ་པར་བྱེད་པ་ནི་ཕ་
རོལ་པོ་ཁོ་ནས་ཉེ་བར་དགོད་པར་བྱ་བ་གང་ཡིན་པ་འདི་ནི་རེ་ཞིག་ལུགས་ཡིན་ནོ།།
འདི་ནི་གཞན་ལ་གཏན་ཚིགས་ཀྱང་མ་ཡིན་ནོ། །གཏན་ཚིགས་དང་དཔེ་མེད་པའི་ ་
ཕྱིར་རང་གི་དམ་བཅའ་བའི་དོན་གྱི་སྒྲུབ་པར་བྱེད་པ་ནི་ཁས་འཆེས་པའི་རྗེས་སུ་
འབྲངས་པ་འབའ་ཞིག་ཉེ་བར་བཀོད་པ་ཡིན་ཏེ། དེའི་ཕྱིར་འཐད་པ་དང་བྲལ་བའི་
ཕྱོགས་ཁས་བླངས་པས་འདི་ནི་བདག་ཉིད་ཁོ་ན་ལ་བསླུ་བར་བྱེད་པས་གཞན་ལ་
ངེས་པ་བསྐྱེད་པར་མི་ནུས་སོ། །ཞེས་བྱ་བར་གང་རང་གི་དམ་བཅའ་བའི་དོན་གྱི་
སྒྲུབ་པར་བྱེད་པ་ལ་ནུས་པ་མེད་པ་འདི་ཉིད་འདིའི་སུན་འབྱིན་པ་ཆེས་གསལ་པོ་
ཡིན་ཏེ། འདིར་རྗེས་སུ་དཔག་པས་གནོད་པ་བརྗོད་པ་ལ་དགོས་པ་གོ་ཅི་ཞིག་ཡོད།
ཅེས་གསུངས་སོ། །།
འདིའི་དོན་ནི། ཆོས་གང་ཞིག་རང་གིས་དམ་བཅས་ནས་དེ་གཞན་ལ་བསྒྲུབ་པར་
འདོད་པ་དེས་ནི་ཆོས་དེ་ཉིད་རང་གིས་རྒྱུ་མཚན་གང་ལ་བརྟེན་ནས་ངེས་པའི་སྒྲུབ་
བྱེད་དེ་ཉིད་གཞན་ལ་བརྗོད་པར་བྱ་དགོས་སོ། །རང་གི་དམ་བཅས་པའི་ཆོས་ཀྱི་
སྒྲུབ་བྱེད་དེ་དམ་འཆའ་བ་པོ་རང་ཉིད་ཀྱིས་བཀོད་དགོས་པ་ནི་རེ་ཞིག་ལུགས་ཡིན་
ནོ། །དེ་ལྟ་ན་ཡང་གྲངས་ཅན་པས་སྨྲས་པའི་བདག་སྐྱེ་ཡོད་པའི་སྒྲུབ་བྱེད་ནི་གཞན་
དབུ་མ་པའི་ངོར་གཏན་ཚིགས་ཡང་དག་མ་ཡིན་ནོ། །འགྲུབ་ངེས་ཀྱི་གཏན་ཚིགས་
དང་དཔེ་མེད་པས་དམ་བཅས་པའི་དོན་སྒྲུབ་པར་བྱེད་པ་ནི་གྲངས་ཅན་རང་གིས་
ཁས་བླངས་ཙམ་གྱི་རྟགས་ཁྱབ་འབའ་ཞིག་ཉེ་བར་བཀོད་པ་ཡིན་ནོ། །དེས་ན་
འཐད་པ་དང་བྲལ་པས་དམ་བཅས་པ་དེ་ནི་རང་ལ་བསླུ་བ་དང་གཞན་ལ་ངེས་པ་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
བསྐྱེད་མི་ནུས་པའི་སྒྲུབ་བྱེད་བསྒྲུབ་བྱ་དང་མཚུངས་པའི་མ་གྲུབ་པ་ཡིན་པའི་ཕྱིར་
རོ་ཞེས་བྱ་བ་འདི་ནི་སུན་འབྱིན་ཆེས་གསལ་པོ་ཡིན་པས་རྗེས་སུ་དཔག་པ་བརྗོད་
མི་དགོས་སོ་ཞེས་པའོ། །
གཉིས་པ་ལ་གཉིས་ཏེ། དངོས་དང་མཐའ་དཔྱད་པའོ། །དང་པོ་ནི། ཅི་སྟེ་ཡང་རང་
གི་རྗེས་སུ་དཔག་པས་འགལ་བ་གདོན་མི་ཟ་བར་བརྗོད་པར་བྱ་བ་ཡིན་ནོ་ཞེ་ན། །
དེ་ཡང་སློབ་དཔོན་སངས་རྒྱས་བསྐྱངས་ཀྱིས་བརྗོད་པ་ཉིད་ཡིན་ནོ། །ཇི་ལྟར་ཞེ་ན།
གང་གི་ཕྱིར་དེས་ནི་འདི་སྐད་དུ་བཤད་པ་ཡིན་ཏེ། དངོས་པོ་རྣམས་བདག་ལས་སྐྱེ་
བ་མེད་དེ། དེ་དག་གི་སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་དང་ཞེས་བཤད་
པའི་ཕྱིར་རོ། །དེ་ལ་དེ་དག་བྱ་བ་འདིས་ནི་རང་གི་བདག་ཉིད་དུ་ཡོད་པ་འཛིན་པ་
ཡིན་ནོ། །ཅིའི་ཕྱིར་ཞེ་ན། འདི་ལྟར་རང་གི་བདག་ཉིད་དུ་ཡོད་པ་རྣམས་ལ་ནི་ཡང་
སྐྱེ་བ་ལ་དགོས་པ་མེད་དོ་བྱ་བ་འདི་ནི་མདོར་བཞག་པའི་ངག་དེའི་འགྲེལ་བའི་ངག་
ཡིན་ལ་ངག་འདིས་ནི་ཆོས་མཐུན་པའི་དཔེ་གཞན་ལ་རབ་ཏུ་གྲགས་པ་བསྒྲུབ་པར་
བྱ་དང་སྒྲུབ་པར་བྱེད་པའི་ཆོས་དང་ལྡན་པ་ཉེ་བར་གཟུང་བ་ཡིན་ནོ། །དེ་ལ་རང་གི་
བདག་ཉིད་དུ་ཡོད་པ་ཞེས་བྱ་བ་འདིས་ནི་གཏན་ཚིགས་འཛིན་པ་ཡིན་ནོ། །
སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་དང་ཞེས་བྱ་བ་འདིས་ནི་བསྒྲུབ་པར་བྱ་
བའི་ཆོས་འཛིན་པ་ཡིན་ནོ། །དེ་ལ་ཇི་ལྟར་སྒྲ་མི་རྟག་སྟེ། བྱས་པ་མི་རྟག་པའི་ཕྱིར་
རོ༑ །བྱས་པ་ནི་མི་རྟག་པར་མཐོང་སྟེ། དཔེར་ན་བུམ་པ་བཞིན་ནོ། །དེ་བཞིན་དུ་
སྒྲ་ཡང་བྱས་པ་ཡིན་ཏེ། དེའི་ཕྱིར་བྱས་པ་ཉིད་ཀྱི་ཕྱིར་མི་རྟག་པ་ཡིན་ནོ་ཞེས་ཉེ་
བར་སྦྱར་བས་གསལ་བར་བྱས་པའི་བྱས་པ་གཏན་ཚིགས་ཡིན་པ་དེ་བཞིན་དུ། །
འདིར་ཡང་དངོས་པོ་རྣམས་བདག་ལས་སྐྱེ་བ་མེད་དེ། རང་གི་བདག་ཉིད་དུ་ཡོད་པ་
ལ་ཡང་སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་རོ། །



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
འདི་ན་ཇི་ལྟར་བུམ་པ་ལ་སོགས་པ་མདུན་ན་གནས་ཤིང་གསལ་བ་རང་གི་བདག་
ཉིད་དུ་ཡོད་པ་ནི་ཡང་སྐྱེ་བ་ལ་མི་ལྟོས་པར་མཐོང་བ་དེ་བཞིན་དུ་འཇིམ་པའི་གོང་
བུ་ལ་སོགས་པའི་གནས་སྐབས་ན་ཡང་གལ་ཏེ་རང་གི་བདག་ཉིད་དུ་ཡོད་པའི་བུམ་
པ་ལ་སོགས་པ་ཡོད་དོ་སྙམ་དུ་སེམས་ན་ནི་དེའི་ཚེ་རང་གི་བདག་ཉིད་དུ་ཡོད་པ་དེ་
ལ་སྐྱེ་བ་ཡོད་པ་མ་ཡིན་ནོ། །དེ་ལྟར་གཏན་ཚིགས་ཉེ་བར་སྦྱར་བས་གསལ་བར་
བྱས་པ། ཡང་སྐྱེ་བ་དགག་པ་ལ་མི་འཁྲུལ་བ། རང་གི་བདག་ཉིད་དུ་ཡོད་པ་ཉིད་
ཀྱིས་གྲངས་ཅན་ལ་རང་ཉིད་ཀྱི་རྗེས་སུ་དཔག་པས་འགལ་བ་བརྗོད་པ་མཛད་པ་
ཡིན་ཏེ། དེས་ན་དེ་ནི་རིགས་པ་མ་ཡིན་ཏེ། གཏན་ཚིགས་དང་དཔེ་མ་བརྗོད་པའི་
ཕྱིར་དང་ཞེས་ཅི་སྟེ་བརྗོད་པར་བྱེད། ཅེས་གསུངས་སོ། །དེའི་དོན་ནི། སློབ་དཔོན་
སངས་རྒྱས་བསྐྱངས་ཀྱིས་གཞན་ལ་གྲགས་པའི་རྗེས་དཔག་ཀྱང་བརྗོད་པ་ཡིན་ཏེ། །
ཇི་ལྟར་བརྗོད་ཅེ་ན། འདི་ལྟར་དངོས་པོ་བདག་གི་བདག་ཉིད་དུ་ཡོད་པ་རྣམས་ལ་
ཡང་སྐྱེ་བ་དགོས་པ་མེད་དོ། །གལ་ཏེ་ཡོད་ཀྱང་ཡང་སྐྱེ་ན་ནམ་ཡང་མི་སྐྱེ་བར་མི་
འགྱུར་བས་དེ་ཡང་མི་འདོད་དེ། ཞེས་པ་འདི་ཉིད་མདོར་བསྟན་པའི་ངག་དེ་ལ་རེ་
ཞིག་དངོས་པོ་རྣམས་བདག་གི་བདག་ཉིད་ལས་སྐྱེ་བ་མེད་དེ། དེ་དག་གི་སྐྱེ་བ་དོན་
མེད་པ་ཉིད་དུ་འགྱུར་བའི་ཕྱིར་དང༌། སྐྱེ་བ་ཐུག་པ་མེད་པ་ཉིད་དུ་འགྱུར་བའི་ཕྱིར་
ཞེས་པ་དེ་ཉིད་ཀྱིས་རྒྱས་པར་འགྲེལ་བ་ཡིན་ལ་ངག་འདིས་ནི་གཞན་གྲངས་ཅན་པ་
རང་ལ་གྲགས་པའི་མངོན་པར་གསལ་བའི་བུམ་པ་བསྒྲུབ་བྱ་བདག་སྐྱེ་མེད་པ་དང་
སྒྲུབ་བྱེད་རང་གི་བདག་ཉིད་དུ་ཡོད་པར་ཁས་བླངས་པའི་དཔེ་བསྟན་པ་ཡིན་ནོ། །
ཡང་ངག་དེ་ལས་འདི་ལྟར་དངོས་པོ་བདག་གི་བདག་ཉིད་དུ་ཡོད་པ་རྣམས་ལ་ཞེས་
པ་འདིས་ནི་གཏན་ཚིགས་བསྟན་ལ། སྐྱེ་བ་དོན་མེད་དུ་འགྱུར་ཞེས་པས་ནི་བསྒྲུབ་
52
ན



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
བྱ་བསྟན་པ་ཡིན་ནོ། །དེ་ཡང་དཔེར་ན། སྒྲ་མི་རྟག་སྟེ། བྱས་པ་མི་རྟག་པའི་ཕྱིར་
རོ༑ ༑བྱས་པ་ནི་མི་རྟག་པར་མཐོང་སྟེ། དཔེར་ན་བུམ་པ་བཞིན་ནོ། །དེ་བཞིན་དུ་
སྒྲ་ཡང་བྱས་པ་ཡིན་ཏེ། དེའི་ཕྱིར་བྱས་པ་ཉིད་ཀྱི་ཕྱིར་མི་རྟག་པ་ཡིན་ནོ། །ཞེས་
ཁྱབ་པ་རྒྱས་པར་བཤད་པས་དཔེ་བུམ་པ་བསྟན་པ་བཞིན་དུ་འདིར་ཡང་བུམ་པ་ལ་
སོགས་པ་མངོན་པར་གསལ་པའི་བདག་ཉིད་ནི་ཡོད་པ་ཡང་སྐྱེ་བར་མི་འགྱུར་བ་
གྲངས་ཅན་རང་གིས་ཀྱང་མཐོང་བར་གྱུར་པ་དེ་ཉིད་དཔེར་བཟུང་བ་ཡིན་ནོ། །དེ་
བཞིན་དུ་སྒྲ་ཡང་བྱས་པ་ཡིན་ཏེ། ཞེས་ཉེ་བར་སྦྱར་བས་གཏན་ཚིགས་གསལ་བར་
བྱེད་པ་བཞིན་དུ། འདིར་ཡང་འཇིམ་པའི་གོང་བུ་ལ་སོགས་པའི་གནས་སྐབས་ན་
མངོན་པར་མི་གསལ་བའི་རང་བཞིན་དུ་ཡོད་པའི་བུམ་པ་ལ་སོགས་པའང་རང་གི་
བདག་ཉིད་དུ་ཡོད་པའི་ཕྱིར་མི་སྐྱེ་ཞེས་ཉེ་བར་སྦྱར་བ་འཐོབ་ལ། དེ་ལྟར་ཉེ་བར་
སྦྱར་བ་དེས་ནི། གཏན་ཚིགས་ཡོད་པའི་ཕྱིར་ཞེས་པ་བསྟན་པ་ཡིན་ནོ། །གང་ཡོད་
པ་ཡིན་ན་སྐྱེ་བ་འགོག་པ་ལ་མི་བསླུ་བ་སྟེ་ཡོད་ན་མི་སྐྱེ་བས་ཁྱབ་པ་ནི་གྲངས་ཅན་
པ་རང་གིས་མངོན་པར་གསལ་བའི་བུམ་སོགས་ཀྱི་སྟེང་དུ་ཁས་བླངས་པ་ཡིན་ནོ། །
མཇུག་སྡུད་ནི་དམ་བཅའི་ཤུགས་ལ་བསྟན་ཞེས་བརྗོད་ཀྱང་ཆོག་གོ །དེ་ལྟ་ན་སྒྲུབ་
ངག་ཡན་ལག་ལྔ་ལས་དམ་བཅའ་དང་དཔེ་དངོས་སུ་བསྟན། གཏན་ཚིགས་དང་ཉེ་
སྦྱར་མཇུག་སྡུད་གསུམ་ཤུགས་ལ་བསྟན་པ་ཡིན་ནོ། །དེ་ལྟར་གཏན་ཚིགས་འདི་ལ་
གཞན་ལ་གྲགས་པའི་རྗེས་དཔག་ཅེས་བྱ་སྟེ། འདིའི་ཚུལ་གསུམ་ཆར་གྲངས་ཅན་
པ་རང་ཁོ་ནས་ཁས་བླངས་པ་ཡིན་གྱི་ཐལ་འགྱུར་པས་རང་ངོར་ཁས་བླངས་པ་ནི་
ཅུང་ཟད་ཀྱང་མེད་པར་ཤེས་དགོས་སོ། ། ། །ན་ ཀྱི་
གཉིས་པ་མཐའ་དཔྱད་པ་ལ་གཉིས་ཏེ། སྒྲུབ་བྱེད་ཀྱི་དང༌། བསྒྲུབ་བྱའི་མཐའ་
དཔྱད་པའོ། །དང་པོ་ནི། འོ་ན་སངས་རྒྱས་བསྐྱོངས་ ཀྱིས་དཔེ་དང་གཏན་ཚིགས་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
འདི་ལྟར་བརྗོད་པ་ཡོད་ན། ལེགས་ལྡན་འབྱེད་ཀྱིས་ཅིའི་ཕྱིར་སྐྱོན་བརྗོད་སྙམ་ན།།
སྔ་རབས་པ་དག་ལེགས་ལྡན་གྱིས་སངས་རྒྱས་བསྐྱངས་ཀྱི་བསམ་པ་མ་དགོངས་པ་
ཡིན་ཞེས་གསུངས་སོ། །ཁྱབ་པ་ལ་མདོར་བསྟན་རྒྱས་བཤད་གཉིས་དགོས་པའི་རྒྱུ་
མཚན་གང་ཞེ་ན། སྤྱིར་ཁྱབ་པ་ལ་བསྟན་བཤད་གཉིས་མི་དགོས་ཀྱང་འདིར་སངས་
རྒྱས་བསྐྱངས་ཀྱི་གཞུང་ཉིད་ན་དེ་ལྟར་དུ་ཡོད་པ་དང་བསྟུན་པ་ཙམ་མོ། །ཡན་ལག་
ལྔ་པ་ཅན་གྱི་སྦྱོར་བ་བཀོད་པ་ནི་ཚད་མ་སྔ་རབས་པ་རྣམས་ཀྱི་ལུགས་ཏེ། སྔ་
རབས་དང་ཕྱི་རབས་ཅེས་པ་ནི། ས་པཎ་མཁས་འཇུག་ལས། རང་སྡེ་སངས་རྒྱས་
ཚད་མར་འཛིན། །དེ་ལ་སྔ་ཕྱི་རྣམ་པ་གཉིས། །སྔ་མ་དབྱིག་གཉེན་ལེགས་ལྡན་
སོགས། །དོན་ལ་འཁྲུལ་བ་མེད་མོད་ཀྱི། །དབྱེ་བསྡུའི་ཁྱད་པར་འགའ་ཞིག་དང༌།།
བརྗོད་པའི་ཚུལ་ལ་ཁྱད་པར་ཡོད། །ཕྱི་མ་ཕྱོགས་གླང་ཆོས་གྲགས་སོགས། །བརྗོད་
པའི་ཚུལ་ལ་ཉུང་རྒྱས་སོགས། །སྔ་མའི་ཚུལ་ལས་ཁྱད་པར་འཕགས། །ཞེས་
གསུངས་པ་དེ་ཉིད་དོ། །
གཉིས་པ་ནི། འོ་ན་དབུ་མ་ཐལ་འགྱུར་པ་དག་གིས་རྣམ་གྲངས་མ་ཡིན་པའི་དོན་
དམ་དེ་ཉིད་གཏན་ལ་འབེབས་པ་ན། གཏན་ཚིགས་གཅིག་གིས་ཅིག་ཆར་དུ་མཐའ་
ཐམས་ཅད་འགོག་གམ་བདག་སྐྱེ་གཞན་སྐྱེ་ཡོད་མཐའ་མེད་མཐའ་སོགས་རིམ་་་་་
གྱིས་འགོག ཅིག་ཆར་དུ་འགོག་ན་འཇུག་པ་དང་སྤྱོད་འཇུག་ཤེར་ལེའུ་ལས་རིམ་
གྱིས་བཀག་པར་འགལ་ལ། རིམ་གྱིས་འགོག་ན་རང་རྒྱུད་པ་དང་ཁྱད་མེད་པར་
འགྱུར་རོ་ཞེ་ན། རྒོལ་བ་དེའི་ངོར་དགག་དགོས་ངེས་ཀྱི་མཐའ་རྣམས་ནི་རིམ་གྱིས་
འགོག་པར་བྱེད་དོ། །འོན་ཀྱང་རང་རྒྱུད་པ་དང་མི་མཚུངས་ཏེ། རང་རྒྱུད་པས་རྣམ་
གྲངས་པའི་དོན་དམ་རྩལ་དུ་འདོན་པ་ན་མཐའ་མང་ཉུང་ཅི་ཙམ་ཞིག་བཀག་ཀྱང་
རུང་སྟེ་དོན་ལ་བདེན་གྲུབ་ཙམ་ཞིག་བཀག་ནས་བདེན་མེད་སྒྲུབ་པའི་ཁས་ལེན་་་་་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
དང་བཅས་པ་ཡིན་ལ། ཐལ་འགྱུར་པས་མཐའ་རྣམས་རེ་རེ་ནས་བཀག་སྟེ། མཐའ་
ཐམས་ཅད་དང་བྲལ་བའི་རྣམ་གྲངས་མ་ཡིན་པ་ཉིད་གཏན་ལ་ཕབ་སྟེ་གང་ཡང་་་་་
ཁས་མ་བླངས་པའི་ཕྱིར་རོ། །
འོ་ན་མཐའ་བཞི་རིམ་གྱིས་འགོག་པའི་ཚེ་ན། དང་པོ་ཡོད་མཐའ་ཙམ་བཀག་པའི་
སྟོང་ཉིད་དེ་རྣམ་གྲངས་ཡིན་མིན་གང་ཡིན། དང་པོ་ལྟར་ན་ཁས་ལེན་དང་བཅས་
པར་འགྱུར་ལ། དེ་ལྟ་ན་མཐའ་བཞི་བཀག་ནས་མཐའ་མེད་བཞི་ཁས་བླངས་པས་
རྣམ་གྲངས་མ་ཡིན་པ་ཇི་ལྟར་གཏན་ལ་ཕབ་སྟེ། ཁས་ལེན་བཞི་ཚོགས་པ་ནི་ཁས་
ལེན་ཉིད་ཡིན་གྱི། །་ ཁས་ལེན་དང་བྲལ་བ་ཡིན་མི་སྲིད་པའི་ཕྱིར་རོ། །གཉིས་པ་
ལྟར་ནའང་མི་འཐད་དེ་སྤྲོས་པ་ཕྱོགས་གཅིག་ཙམ་བཀག་པ་ཡིན་པའི་ཕྱིར་རོ་ཞེ་ན། །
དེ་རྣམ་གྲངས་པའི་དོན་དམ་མ་ཡིན་ཏེ། ཡོད་པ་བཀག་ནས་མེད་པ་ཁས་མི་ལེན་
པའི་ཕྱིར་ཏེ། འཇུག་པའི་རང་འགྲེལ་ལས་མཐའ་དང་པོའི་ནང་ཚན་བདག་སྐྱེ་
འགོག་པ་ན། མེད་པར་དགག་པ་བརྗོད་པར་འདོད་པའི་ཕྱིར་རོ་ཞེས་གཞན་གྱི་
འདོད་པ་འགོག་པ་ཙམ་ལས་ཁས་ལེན་ཅི་ཡང་མེད་པར་གསུངས་པའི་ཕྱིར་རོ། །
དེས་ན་སྐྱོན་དང་པོ་མེད་དོ། ། དེ་དག་
རྣམ་གྲངས་མ་ཡིན་པའི་དོན་དམ་ཡིན་མོད། དེའི་ཆ་ཤས་གཅིག་ཙམ་ཡིན་པས་
སྤྲོས་པ་ཐམས་ཅད་བཀག་པ་ཡིན་མི་དགོས། མཐའ་གཅིག་པོ་བཀག་ནས་མཐའ་
མེད་དུ་ཁས་མ་བླངས་པས་ཁས་ལེན་མེད་པའི་ཕྱོགས་གཅིག་ཡིན། དེ་འདྲའི་ཁས་
ལེན་མེད་པ་བཞི་ཚོགས་པ་ན་ཁས་ལེན་ཐམས་ཅད་དང་བྲལ་བའི་རྣམ་གྲངས་མ་
ཡིན་པའི་དོན་དམ་ཆ་ཚང་བ་ཞིག་ཏུ་གྱུར་པ་ཡིན་ནོ། །དེའི་ཚེ་མཐའ་དེ་རྣམས་འགོག་
པའི་གཏན་ཚིགས་རྣམས་ཀྱང་ཐལ་འགྱུར་འབའ་ཞིག་ཡིན་ལ། རེ་རེ་ནས་ཀྱང་རྣམ་
གྲངས་མ་ཡིན་པ་སྒྲུབ་བྱེད་ཡིན་ཞེས་སྨྲ་དགོས་སོ། །འདི་ནི་ཀུན་མཁྱེན་མི་ཕམ་རྒྱ་
55



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
མཚོའི་དགོངས་པ་ཡིན་ཏེ། རབ་ལན་ལས། ཐལ་རང་སུའི་ལུགས་ལའང་ཇི་ལྟར་
སྣང་བའི་དངོས་པོ་རྣམས་ལ་མཐའ་བཞི་སྐྱེ་འགོག་དང་གཅིག་དུ་བྲལ་ལ་སོགས་
པའི་རིགས་པའི་སྒོ་ནས་དམིགས་པ་རྣམས་རེ་རེ་ནས་འགོག་པ་ལ་སྤྲོས་བྲལ་གྱི་དོན་
ཅིག་ཆར་སྒྲུབ་པར་མ་ནུས་པས་ཐད་ཀར་བལྟས་ན་ཡུལ་བཀག་ཚུལ་ཁྱད་མེད་པ་ལྟ་
བུར་སྣང་ཡང་། མཐར་རང་ལུགས་ལ་དོན་དམ་པ་ལ་ཁས་ལེན་ཡོད་མེད་ཀྱི་འཇོག་
མཚམས་འདི་ལ་གཏུགས་ནས་ཁྱད་པར་འབྱེད་དགོས་ཏེ། ཞེས་གསུངས་པའི་ཕྱིར་
གཉིས་པ་སྐྱོན་གཉིས་པ་མི་འཇུག་པར་བསྟན་པ་ནི། གཏན་ཚིགས་དང་དཔེ་མ་
བརྗོད་པ་མ་ཡིན་པ་འབའ་ཞིག་ཏུ་མ་ཟད་ཀྱི། ། གཞན་གྱིས་སྨྲས་པའི་ཉེས་པ་མ་
བསལ་བ་ཡང་མ་ཡིན་ནོ། །ཇི་ལྟར་ཞེ་ན། གྲངས་ཅན་པ་དག་མདུན་ན་གནས་པའི་
བུམ་པ་མངོན་པར་གསལ་བའི་རང་བཞིན་ཅན་ནི་ཡང་མངོན་པར་གསལ་བར་མི་
འདོད་ཅིང་། དེ་ཉིད་འདིར་དཔེ་ཉིད་དུ་གྲུབ་པའི་ངོ་བོ་ཡིན་པའི་ཕྱིར་ལ། ནུས་པའི་
ངོ་བོར་གྱུར་ཅིང་མངོན་པར་གསལ་བའི་རང་བཞིན་མ་ཡིན་པ་སྐྱེ་བ་བཀག་པས་་་་་
ཁྱད་པར་དུ་བྱས་པ་ནི་བསྒྲུབ་པར་བྱ་བ་ཡིན་པ་ཉིད་ཀྱི་ཕྱིར་གྲུབ་པ་ལ་སྒྲུབ་པའི་་་
ཕྱོགས་ཀྱི་སྐྱོན་དུ་དོགས་པའམ། གཏན་ཚིགས་འགལ་བའི་དོན་ཉིད་དུ་དོགས་པ་
ག་ལ་ཡོད། དེའི་ཕྱིར་རང་གི་རྗེས་སུ་དཔག་པས་འགལ་བ་བརྗོད་པ་ན་ཡང་ཇི་སྐད་
སྨྲས་པའི་ཉེས་པ་བརྗོད་པ་མེད་པའི་ཕྱིར་གཞན་གྱིས་སྨྲས་པའི་ཉེས་པ་མ་བསལ་
བ་མེད་པ་ཉིད་དེ། དེའི་ཕྱིར་སུན་འབྱིན་འདི་དག་ནི་འབྲེལ་བ་མེད་པ་ཉིད་དོ་ཞེས་
ཤེས་པར་བྱའོ། །ཞེས་གསུངས་སོ། །
དེའི་དོན་ནི། གྲངས་ཅན་པ་དག་གིས་མངོན་པར་མི་གསལ་བའི་བུམ་སོགས་རྒྱུའི་
བདག་ཉིད་དུ་ཡོད་པ་དེ་ཉིད་བདག་ལས་སྐྱེ་བར་འདོད་པ་དེ་འདིར་འགོག་པས་་་་་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།།
གྲུབ་ཟིན་སྒྲུབ་པ་མེད་ལ། ཡོད་ན་མི་སྐྱེ་བ་ཡིན་པ་ཡང་དཔེ་མངོན་གསལ་གྱི་བུམ་
སོགས་ཀྱི་སྟེང་ནས་གྲངས་ཅན་རང་ཉིད་ཀྱིས་ཁས་བླངས་པ་ཡིན་པས་འགལ་བར་
ཡང་མི་འགྱུར་རོ། །དེའི་ཕྱིར་རྟགས་ཁྱབ་ཐམས་ཅད་ཕ་རོལ་གྲངས་ཅན་འབའ་ཞིག་
གིས་ཁས་བླངས་པ་ཙམ་གྱི་རྗེས་དཔག་བཀོད་པའི་ཚེ་ནའང་ཉེས་པ་དེ་དག་མེད་
དོ། །དེའི་ཕྱིར་ལེགས་ལྡན་གྱི་སུན་འབྱིན་འདི་དག་ནི་སློབ་དཔོན་སངས་རྒྱས་
བསྐྱངས་ཀྱི་དགོངས་པ་མ་རྙེད་པའི་སྐྱོན་འབྲེལ་མེད་འབའ་ཞིག་གོ །ཞེས་པའོ། ། །
བུམ་པ་ལ་སོགས་པ་ཞེས་བྱ་བའི་སོགས་པའི་སྒྲས་ནི་སྐྱེ་བར་འདོད་པའི་དངོས་པོ་
མ་ལུས་པར་བསྡུས་པར་འདོད་པའི་ཕྱིར་སྣམ་བུ་ལ་སོགས་པ་དག་གིས་མ་ངེས་པར་
གྱུར་པ་ཡང་མ་ཡིན་ནོ། །ཞེས་པའི་དོན་ནི། གལ་ཏེ་བུམ་པ་ལ་བདག་སྐྱེ་མེད་དུ་
ཆུག་ཀྱང་སྣམ་བུ་སོགས་ལ་ཡོད་པས་བདག་སྐྱེ་མེད་པར་མ་ངེས་སོ་ཞེ་ན། མ་ངེས་
པ་མ་ཡིན་ཏེ། བུམ་སོགས་ཞེས་པའི་སོགས་སྒྲས་ཕ་རོལ་པོས་སྐྱེ་བར་འདོད་པའི་
དངོས་པོ་ཐམས་ཅད་བསྡུས་པའི་ཕྱིར་རོ། ། ར་ན་བྱིན་
ཞེས་པའོ། །ཡང་ན་སྦྱོར་བ་འདི་ནི་ཚུལ་གཞན་ཡིན་ཏེ། རང་ལས་སྐྱེ་བར་སྨྲ་བའི་
སྐྱེས་བུ་ལས་ཐ་དད་པའི་དོན་རྣམས་ནི་བདག་ཉིད་ལས་སྐྱེ་བ་མེད་དེ། རང་གི་
བདག་ཉིད་དུ་ཡོད་པའི་ཕྱིར། སྐྱེས་བུ་བཞིན་ནོ་ཞེས་དཔེར་བརྗོད་པར་བྱའོ། །ཞེས་
པ་ནི། ཡང་ན་གྲངས་ཅན་པ་དག་གིས་ཤེས་བྱ་ཉེར་ལྔར་གྲངས་ངེས་པར་འདོད་པ
ལ༑ སྐྱེས་བུ་ལས་གཞན་པའི་ཉེར་བཞི་པོ་ཆོས་ཅན། བདག་ལས་སྐྱེ་བ་མེད་དེ།
ཡོད་པའི་ཕྱིར། དཔེར་ན་སྐྱེས་བུ་བཞིན་ཞེས་སྦྱོར་བ་ཡིན་ནོ་ཞེས་པའོ། །གལ་ཏེ་
ཡང་སྐྱེ་བ་བཀག་པས་མངོན་པར་གསལ་བར་སྨྲ་བ་ལ་གནོད་པར་བྱེད་པ་མ་ཡིན་
པ་དེ་ལྟ་ན་ཡང་སྐྱེ་བའི་སྒྲ་མངོན་པར་གསལ་བ་ལ་བཏགས་ནས་སྔོན་དང་ཕྱི་མར་
མ་དམིགས་པ་དང་དམིགས་པར་ཆོས་མཐུན་པས་སྐྱེ་བའི་སྒྲས་མངོན་པར་གསལ་
57



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
བ་ཉིད་བརྗོད་པའི་ཕྱིར། འདི་བཀག་པས་གནོད་པར་བྱེད་པ་མ་ཡིན་པ་མ་ཡིན་
ནོ། །
ཞེས་སོ། །འདིའི་དོན་ནི། གལ་ཏེ་ཁྱོད་ཀྱིས་སྐྱེ་བ་བཀག་པ་དེས་ཁོ་བོ་ཅག་གི་གྲུབ་
མཐའ་ལ་མི་གནོད་དེ། མངོན་པར་གསལ་བར་འདོད་ཀྱི་སྐྱེ་བར་མི་འདོད་པའི་ཕྱིར་
སྙམ་ན། དེ་ལྟ་ན་ཡང་སྐྱེ་བའི་སྒྲ་ནི་མངོན་པར་གསལ་བ་ལ་བཏགས་པ་ཡིན་ཏེ། །
སྔར་མ་དམིགས་ལ་ཕྱིས་དམིགས་པར་ཆོས་མཐུན་པའི་ཕྱིར་རོ། །དེས་ན་སྐྱེ་བའི་
སྒྲས་ནི་མངོན་པར་གསལ་བ་ཉིད་བརྗོད་པ་ཡིན་པས་སྐྱེ་བ་འདི་བཀག་པས་མངོན་
པར་གསལ་བར་འདོད་པ་ལ་གནོད་པར་བྱེད་པ་ཡིན་ནོ། །ཞེས་པའོ། །ཡང་ཇི་སྐད་
སྨྲས་པའི་དོན་གྱི་རྗོད་པར་བྱེད་པ་མེད་པར་རྣམ་པར་དཔྱོད་པ་འདི་ལྟ་བུ་འདི་ཇི་
ལྟར་རྙེད་ཅེ་ན། བཤད་པར་བྱ་སྟེ། དོན་གྱི་ངག་འདི་དག་ནི་དོན་ཆེན་པོ་ཅན་ཡིན་
པས་ཇི་སྐད་སྨྲས་པའི་དོན་བསྡུས་ནས་འཇུག་པ་ཡིན་ལ། དེ་དག་ཀྱང་བཤད་ན་ཇི་
སྐད་སྨྲས་པའི་དོན་གྱི་བདག་ཉིད་འབྱིན་པར་བྱེད་པ་ཡིན་པས། འདིར་མ་བསྟན་པ་
ཅུང་ཟད་ཀྱང་མི་སྲིད་དོ། །ཞེས་སོ། །དེའི་དོན་ནི། ཟླ་བ་གྲགས་པ་ཁྱོད་ཀྱིས་གོང་
དུ་བཤད་པ་དེ་དག་སངས་རྒྱས་བསྐྱངས་ཀྱི་འགྲེལ་བ་ལས་བཤད་པ་མེད་བཞིན་དུ་
ཇི་ལྟར་རྙེད་པ་ཡིན་ཞེ་ན། སློབ་དཔོན་སངས་རྒྱས་བསྐྱངས་ཀྱི་ངག་འདི་དག་ནི་
བརྗོད་བྱ་རྒྱ་ཆེན་པོ་དག་བསྡུས་ནས་སྟོན་པ་ཡིན་པས་ཕྱེས་ཏེ་བཤད་ན་གོང་ད་་་་་་
བཤད་པའི་དོན་ཐམས་ཅད་འབྱུང་བས་མ་བསྟན་པ་ཅུང་ཟད་ཀྱང་མེད་དོ། །ཞེས་
པའོ། །
གཉིས་པ་སྐྱོན་གསུམ་པ་མི་འཇུག་པར་བསྟན་པ་ལ་གཉིས་ཏེ། དངོས་དང་མཐའ་
དཔྱད་པའོ། །དང་པོ་ནི། ཐལ་བར་འགྱུར་བ་བཟློག་པའི་དོན་དང་ཡང་ཕ་རོལ་པོ་
འབྲེལ་བ་ཡིན་གྱི། ཁོ་བོ་ཅག་ནི་མ་ཡིན་ཏེ། རང་ལ་དམ་བཅའ་བ་མེད་པའི་ཕྱིར་
58



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
རོ༑ ༑དེའི་ཕྱིར་ཁོ་བོ་ཅག་ལ་གྲུབ་པའི་མཐའ་དང་འགལ་བ་ག་ལ་ཡོད། ཐལ་བ་
ལས་བཟློག་པ་བསྒྲུབས་པས་ཕ་རོལ་པོ་ལ་ཉེས་པ་མང་པོ་ཅི་ཙམ་དུ་འགྱུར་བ་དེ་
ཙམ་ཁོ་བོ་ཅག་མངོན་པར་འདོད་པ་ཁོ་ན་ཡིན་པས། གང་ལས་འདི་ལ་གཞན་གྱིས་
གླགས་རྙེད་པར་འགྱུར་བ་སློབ་དཔོན་ཀླུ་སྒྲུབ་ཀྱི་ལུགས་ཕྱིན་ཅི་མ་ལོག་པའི་རྗེས་སུ་
འབྲང་བ་སློབ་དཔོན་སངས་རྒྱས་བསྐྱངས་ལ་གླགས་དང་བཅས་པའི་ཚིག་གསུངས་
པ་ཉིད་ག་ལ་ཡོད། ཅེས་སོ། །འདིའི་དོན་ནི། གཏན་ཚིགས་ཐལ་འགྱུར་བཟློགས་
ནས་རང་རྒྱུད་འཕེན་པ་ནི་ཕ་རོལ་པོ་ཁས་ལེན་དང་བཅས་པ་རྣམས་ལ་ཡོད་པ་ཡིན་་་
གྱི༑ ཁོ་བོ་ཅག་དབུ་མ་ཐལ་འགྱུར་པ་དག་ལ་ནི་མ་ཡིན་ཏེ། དོན་དམ་གྱི་ལྟ་བ་
གཏན་ལ་འབེབས་པའི་གནས་སྐབས་ན་ཡོད་པ་བཀག་ནས་མེད་པ་སྒྲུབ་པ་དང༌།
སྤྲོས་པ་བཀག་ནས་སྤྲོས་བྲལ་སྒྲུབ་པ་ལྟ་བུའི་དམ་བཅའ་འགའ་ཡང་རང་ལུགས་ལ་
མེད་པའི་ཕྱིར་རོ། ། དེ་
ནས་ གྲོ གས་ཀྱི
དེའི་ཕྱིར་ཁྱོད་ཀྱིས་སྨྲས་པའི་སློབ་དཔོན་གྱི་གྲུབ་མཐའ་དང་འགལ་བའི་སྐྱོན་དེ་་་་
ཡང་ག་ལ་ཡོད་དེ་རང་གིས་ཅི་ཡང་ཁས་བླངས་པ་མེད་པའི་ཕྱིར་རོ། །ཕ་རོལ་པོ་
ཁས་ལེན་ཡོད་པ་དག་ལ་ནི་ཐལ་བ་བཟློགས་པས་ཁས་ལེན་དང་འགལ་བའི་ཉེས་
པ་མང་པོར་འགྱུར་བ་ཁོ་བོ་ཅག་གིས་འདོད་པ་ཡིན་པས། སློབ་དཔོན་ཀླུ་སྒྲུབ་ཀྱི་
ལུགས་ཕྱིན་ཅི་མ་ལོག་པའི་རྗེས་སུ་འབྲངས་པ་སངས་རྒྱས་བསྐྱངས་ལ་ཐལ་་་་་
བཟློགས་པའི་ཚིག་གླགས་དང་བཅས་པར་འགྱུར་བ་ག་ལ་ཡོད་དེ་མེད་དོ། །ཞེས་
པའོ༑ ༑རང་བཞིན་མེད་པར་སྨྲ་བས་རང་བཞིན་དང་བཅས་པར་སྨྲ་བ་ལ་ཐལ་བ་
བསྒྲུབས་པ་ན་ཐལ་བ་ལས་བཟློགས་པའི་དོན་ཅན་དུ་ཐལ་བར་ག་ལ་འགྱུར་ཏེ། སྒྲ་
རྣམས་ནི་དབྱུག་པ་ཅན་དང་ཞགས་པ་ཅན་བཞིན་དུ་སྨྲ་བ་པོ་རང་དབང་མེད་པར་
བྱེད་པ་མ་ཡིན་ནོ། །
དེ་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
འོ་ན་ཅི་ཞེ་ན། ནུས་པ་ཡོད་ན་སྨྲ་བ་པོའི་བརྗོད་པར་འདོད་པའི་རྗེས་སུ་བྱེད་པ་ཡིན་
ནོ༑ ༑དེའི་ཕྱིར་ཐལ་བ་སྒྲུབ་པ་ནི་ཕ་རོལ་པོའི་དམ་བཅའ་ལ་འགོག་པ་ཙམ་གྱི་
འབྲས་བུ་ཅན་ཡིན་པའི་ཕྱིར་ཐལ་བ་ལས་བཟློག་པའི་དོན་དུ་འགྱུར་བ་ཡོད་པ་མ་
ཡིན་ནོ། །ཞེས་སོ། །འདིའི་དོན་ནི། རང་བཞིན་མེད་པར་སྨྲ་བ་དབུ་མ་ཐལ་འགྱུར་
པས་རང་བཞིན་ཡོད་པར་སྨྲ་བ་གྲངས་ཅན་པ་སོགས་ལ་ཐལ་བ་སྒྲུབ་པ་ན། ཐལ་
འགྱུར་བཟློགས་ནས་རང་རྒྱུད་འཕེན་པའི་ཁས་ལེན་དང་བཅས་པའི་དོན་ཅན་དུ་་་་
ཐལ་བར་ག་ལ་འགྱུར་ཏེ། སྒྲ་རྣམས་ནི་དབྱུག་པ་ཅན་དང་ཞགས་པ་ཅན་བཞིན་དུ་
སྨྲ་བ་པོས་སྐྱེ་བ་བཀག་ནས་སྐྱེ་མེད་བསྒྲུབ་པར་མི་འདོད་བཞིན་དུ་རང་དབང་མེད་
པར་སྒྲུབ་པའི་དམ་བཅའ་ཁས་ལེན་དུ་འཇུག་པ་མ་ཡིན་ནོ། །འོ་ན་ཅི་ཞེ་ན། སྨྲ་བ་
པོ་རང་ལ་ཁས་ལེན་ཀུན་བྲལ་གྱི་དོན་ལྟ་བུ་སྟོན་པའི་ནུས་པ་ཡོད་ན། སྒྲ་རྣམས་ནི་
བརྗོད་འདོད་ཀྱི་རྗེས་སུ་འབྲང་བ་ཙམ་ཡིན་པས་བཟློག་པ་ཁས་ལེན་པར་མི་འདོད་
ན་ཁས་བླང་དགོས་པ་མ་ཡིན་ནོ། །དེའི་ཕྱིར་སྐབས་འདིར་ཐལ་འགྱུར་པས་གྲངས་
ཅན་པ་སོགས་ལ་ཐལ་བ་འཕེན་པ་ནི་ཕ་རོལ་པོ་དེ་རྣམས་ཀྱི་རང་གི་ཁས་ལེན་གྱིས་
རང་གི་དམ་བཅའ་འགོག་པ་ཙམ་གྱི་འབྲས་བུའམ་དགོས་པ་ཅན་ཡིན་གྱི། རང་
ལུགས་སུ་ཅི་ཡང་ཁས་བླངས་པ་མེད་པས་ན་ཐལ་བའི་ངག་བཟློགས་ནས་ཕྱོགས་
གཞན་ཁས་ལེན་དགོས་པ་ཅན་དུ་ག་ལ་འགྱུར། ཞེས་པའོ། ། 1 :/79)
དེ་ལྟར་ཡང་སློབ་དཔོན་ནི། ནམ་མཁའི་མཚན་ཉིད་སྔ་རོལ་ན། །ནམ་མཁའ་ཅུང་
ཟད་ཡོད་མ་ཡིན། །གལ་ཏེ་མཚན་ལས་སྔར་གྱུར་ན། །མཚན་ཉིད་མེད་པར་ཐལ་
བར་འགྱུར། །ཞེས་བྱ་བ་དང༌། དེ་བཞིན་དུ། གཟུགས་ཀྱི་རྒྱུ་ནི་མ་གཏོགས་པར། །
གཟུགས་ནི་གཟུགས་ཀྱི་རྒྱུ་མེད་པར། །ཐལ་བར་འགྱུར་ཏེ་དོན་གང་ཡང་། །རྒྱུ་མེད་
པ་ནི་གང་ན་ཡང་མེད། །ཅེས་བྱ་བ་དང༌། དེ་བཞིན་དུ། མྱ་ངན་འདས་པ་དངོས་པོ་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
མིན། །རྒ་ཤིའི་མཚན་ཉིད་ཐལ་བར་འགྱུར། །རྒ་དང་འཆི་བ་མེད་པ་ཡིན། །དངོས་
པོ་ཡོད་པ་མ་ཡིན་ནོ། །ཞེས་བྱ་བ་ལ་སོགས་པས་ཕལ་ཆེར་ཐལ་བ་སྒྲུབ་པ་ཁོ་ནའི་
སྒོ་ནས་གཞན་གྱི་ཕྱོགས་སེལ་བར་མཛད་དོ། །ཅི་སྟེ་སློབ་དཔོན་གྱི་ངག་རྣམས་ནི་
དོན་གྱི་ངག་ཡིན་པའི་ཕྱིར་དོན་ཆེན་པོ་ཉིད་ཡིན་པས་སྦྱོར་བ་དུ་མའི་རྒྱུ་ཉིད་་་་་
རྟོགས་ན་ནི། སློབ་དཔོན་སངས་རྒྱས་བསྐྱངས་ཀྱི་ངག་དག་ཀྱང་ཅིའི་ཕྱིར་དེ་ལྟར་
ཡོངས་སུ་མི་རྟོག འོན་ཏེ་སྦྱོར་བའི་ངག་རྒྱས་པར་བརྗོད་པར་བྱེད་པ་གང་ཡིན་པ་
འདི་ནི་འགྲེལ་བ་མཁན་པོ་རྣམས་ཀྱི་ལུགས་ཡིན་ནོ་ཞེ་ན། དེ་ཡང་ཡོད་པ་མ་ཡིན་
ཏེ༑ རྩོད་པ་བཟློག་པའི་འགྲེལ་བ་མཛད་པ་ན། སློབ་དཔོན་གྱིས་ཀྱང་སྦྱོར་བའི་
ངག་མ་གསུངས་པའི་ཕྱིར་རོ། །ཞེས་གསུངས་སོ། ། ། །
འདིའི་དོན་ནི། སློབ་དཔོན་ཀླུ་སྒྲུབ་ཀྱི་ལུང་འདི་དག་གིས་མཚོན་ནས་ཕལ་མོ་ཆེ་
ཞིག་ཐལ་འགྱུར་ཁོ་ནས་དངོས་པོར་སྨྲ་བ་རྣམས་ཀྱི་ཕྱོགས་སེལ་བར་མཛད་པ་ཡིན་
པས་ཐལ་འགྱུར་ཁོ་ནས་ཆོག་གི་རང་རྒྱུད་ཀྱི་སྦྱོར་བ་མི་དགོས་སོ། །གལ་ཏེ་སློབ་
དཔོན་ཀླུ་སྒྲུབ་ཀྱི་ངག་རྣམས་ནི་བརྗོད་བྱའི་དོན་རྒྱ་ཆེན་པོ་ཡིན་པས་དངོས་སུ་་་་་
བརྗོད་ཀྱང་དོན་གྱིས་རང་རྒྱུད་ཀྱི་སྦྱོར་བའང་ཡོད་དོ་ཞེ་ན། འོ་ན་ནི་སློབ་དཔོན་
སངས་རྒྱས་བསྐྱངས་ཀྱི་ངག་ལའང་ཁྱོད་ཀྱིས་དེ་ལྟར་དུ་ཅིའི་ཕྱིར་མི་འཛིན། འཛིན་
ན་གཏན་ཚིགས་དང་དཔེ་མ་བརྗོད་པའི་སྐྱོན་ཡང་བརྗོད་པར་མི་རིགས་སོ། །དེ་
གཉིས་མི་འདྲ་སྟེ། འགྲེལ་བ་བྱེད་པའི་ཚེ་ན་ནི་སྦྱོར་བའི་ངག་རྒྱས་པར་འགོད་པར་
བྱེད་པ་འདི་ལུགས་ཡིན་ནོ་ཞེ་ན། དེ་ཡང་མ་ངེས་ཏེ། རྩོད་བཟློག་གི་འགྲེལ་བ་བྱེད་
པ་ན་སློབ་དཔོན་ཀླུ་སྒྲུབ་ཀྱིས་ཀྱང་སྦྱོར་བའི་ངག་མ་གསུངས་པའི་ཕྱིར་རོ། །ཞེས་
པའོ།།གཉིས་པ་མཐའ་དཔྱད་པ་ལ་གཉིས་ཏེ། ཁས་ལེན་ཡོད་མེད་ཀྱི་དོན་ལ་དཔྱད་
པ་དང་། གཏན་ཚིགས་ཐལ་རང་གི་ཁྱད་པར་ལ་དཔྱད་པའོ། །དང་པོ་ནི། གལ་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཏེ་འདིར་དམ་བཅའ་མེད་གསུངས་པའི་དོན་སྐྱེ་བ་བཀག་ནས་སྐྱེ་མེད་སྒྲུབ་པའི་
དམ་བཅའ་མེད་ཅེས་པའི་དོན་ཡིན་ན། གོང་དུ། དེའི་ཕྱིར་བདག་ལས་དངོས་པོ་
གང་དག་གང་ན་ཡང་སྐྱེ་བ་ནམ་ཡང་ཡོད་པ་མ་ཡིན་ནོ་ཞེས་དེ་ལྟར་སྦྱར་བར་བྱའོ།།
དེ་བཞིན་དུ་དམ་བཅའ་བ་གསུམ་པོ་ལའང་སྦྱར་བར་བྱའོ། །ཞེས་དང་། འཇུག་
པའི་རང་འགྲེལ་ལས། དེ་བཞིན་དམ་བཅའ་བ་གསུམ་ཆར་ལ་ཡང་སྦྱར་བར་བྱའོ། །
དམ་བཅའ་བ་བཞི་པོ་དེ་རྗེས་སུ་བརྗོད་ནས་རིགས་པས་བསྒྲུབ་པའི་ཕྱིར་བཤད་པ།
ཞེས་དམ་བཅའ་ཡོད་པར་གསུངས་པ་ཅི་ཡིན་ཞེ་ན། དམ་བཅའ་བར་གསུངས་པ་ནི་
གཞན་གྱི་འདོད་པ་དགག་པའི་ཐབས་སུ་གཞན་ལ་གྲགས་པའི་རྗེས་དཔག་གིས་་་
གཞན་ངོར་དམ་བཅའ་བ་ལྟར་དུ་བྱས་པའམ་ཐལ་འགྱུར་གྱི་དམ་བཅའ་སྟེ་དེ་གཉིས་
གནད་གཅིག་ཡིན་པས་དེ་ཙམ་ལ་གསུངས་པ་ཡིན་ལ། དམ་བཅའ་མེད་པར་
གསུངས་པ་ནི་རང་ལུགས་སུ་ཁས་ལེན་པའི་དམ་བཅའ་གང་ཡང་མེད་པའམ་གཏན་
ཚིགས་རང་རྒྱུད་ཀྱི་དམ་བཅའ་མེད་ཅེས་པ་སྟེ། དེ་གཉིས་ཀྱང་གནད་གཅིག་པ་
ཡིན་ནོ། །་་་་་་
དེ་ཡང་བདག་ལས་སྐྱེ་བ་མེད་ཅེས་པ་ནི་གཞན་གྲངས་ཅན་པ་རང་གིས་མངོན་པར་
གསལ་བའི་བུམ་པ་ལ་བདག་ལས་སྐྱེ་བ་མེད་ཅེས་ཁས་བླངས་པ་དེ་ཉིད་མི་གསལ་
བའི་བུམ་པ་དང་སྦྱར་ནས་རྗེས་སུ་བརྗོད་པ་ཡིན་གྱི། ཐལ་འགྱུར་པས་རང་ལུགས་
སུ་བདག་སྐྱེ་མེད་ཅེས་དམ་བཅས་པ་མ་ཡིན་ནོ། །དེ་བཞིན་དུ་ཡོད་པའི་ཕྱིར་ཞེས་
པའང་གྲངས་ཅན་གྱིས་མི་གསལ་བའི་བུམ་པའང་ཡོད་པར་ཁས་བླངས་པ་དེ་ཉིད་
ཡིན་༑ ཡོད་ན་ཡང་མི་སྐྱེ་བས་ཁྱབ་པ་དེ་ཡང་གྲངས་ཅན་རང་གིས་མངོན་གསལ་གྱི་
བུམ་པའི་ཐོག་ནས་ཁས་བླངས་པ་དེ་ཉིད་ཡིན་ནོ། །གལ་ཏེ་དེ་གཉིས་མི་མཚུངས་
ཏེ༑ མངོན་གསལ་གྱི་བུམ་པ་ནི་སྐྱེས་ཟིན་པས་ཡང་མི་སྐྱེ་ལ། མི་གསལ་བའི་བུམ་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
པ་ནི་ཡོད་ཀྱང་སྐྱེའོ་ཞེ་ན། ཁྱད་པར་དེ་ནི་སྒྲུབ་བྱེད་བསྒྲུབ་བྱ་དང་མཚུངས་པའི་མ་
གྲུབ་པར་འགྱུར་རོ། །དེས་ན་འདི་ལ་གཞན་གྲགས་ཀྱི་རྗེས་དཔག་ཅེས་བྱ་སྟེ། །
གཞན་གྱི་ལོག་རྟོག་འགོག་པ་ཙམ་ལས་རང་ལུགས་སུ་ཁས་བླངས་པའམ་དམ་་་་་
བཅས་པ་ནི་གང་ཡང་མེད་དོ། །དེ་ཡང་རོང་ཟོམ་མ་ཧཱ་པཎྜི་ཏའི་ཞལ་ནས། འོ་ན་
ཁྱེད་ཅག་གི་གཞུང་ཇི་ལྟ་བུ་ཞིག་སྒྲུབ་ཅེ་ན། ཁོ་བོ་ཅག་ནི་ཁྱེད་ཅག་གི་ལྟ་བ་ངན་པ་
བཟློག་པ་ཙམ་སྟེ། ལྷག་པར་དོན་ཅི་ཡང་མི་སྒྲུབ་བོ། །དེ་ལ་ཐ་སྙད་དུ་མཉམ་པ་
ཆེན་པོའི་ལྟ་བ་ཞེས་འདོགས་ཏེ། ལྟ་བར་ཞེན་པ་ནི་གང་ཡང་མེད་དོ། །ཞེས་
གསུངས་པ་ལྟར་རོ།
འོ་ན་གྲངས་ཅན་པ་དག་གིས་འགལ་བ་སྨྲས་པར་ཐལ་འགྱུར་པས་ཁས་ལེན་ནམ་
མི་ལེན། མི་ལེན་ན་དེ་འགོག་པའི་ཕྱིར་དེ་དང་རྩོད་པ་བྱེད་པར་ཡང་མི་འགྱུར་ལ། །
ལེན་ན་དེ་ཉིད་ཁས་ལེན་མ་ཡིན་ནམ་ཞེ་ན། འགལ་བ་སྨྲས་པར་ཡང་རང་ལུགས་
སུ་ཁས་མི་ལེན་ཏེ། ཁས་ལེན་ཀུན་བྲལ་ཡིན་པའི་ཕྱིར་རོ། །འོན་ཀྱང་གཞན་འཇིག་
རྟེན་པའི་ངོར་དེ་ཉིད་བཟློག་པའི་ཐབས་ཙམ་དུ་ཁས་བླངས་པ་ཡིན་ཏེ། འཇུག་
འགྲེལ་ལས། དེའི་ཕྱིར་གཞན་ལ་རག་ལས་པ་ཉིད་ཀྱི་སྒོ་ནས་བདག་གིས་ཀུན་
རྫོབ་ཁས་བླངས་ཀྱི་རང་དབང་དུ་ནི་མ་ཡིན་ནོ། །ཁས་ཀྱང་འཇིག་རྟེན་ཁོ་ནས་
བླངས་པ་ཡིན་ཏེ། ཞེས་དང་། དེ་རྗེས་སུ་བརྗོད་པ་ནི་དེ་ཟློག་པའི་ཐབས་ཡིན་པའི་
ཕྱིར་རོ། །ཞེས་པའི་ཕྱིར་རོ། །
ཡང་ཁ་ཅིག་ན་རེ། ཐལ་འགྱུར་པས་ཅི་ཡང་ཁས་མི་ལེན་ན། ཐལ་འགྱུར་ཐུན་མིན་
གྱི་གཏན་ཚིགས་འདི་དག་དེའི་ལུགས་མ་ཡིན་པར་འགྱུར་ལ། དེ་ལྟ་ན་དེ་དག་ཕྱི་
ནང་གི་གྲུབ་མཐའ་སུའི་ལུགས་ཡིན་ཞེས་ཟེར་ན། དེ་ཡང་ཕ་རོལ་པོའི་ལོག་རྟོག་
བཟློག་པའི་ཕྱིར་དུ་འཇིག་རྟེན་ཐ་སྙད་ཀྱི་རྣམ་གཞག་དང་མཐུན་པར་ཐལ་འགྱུར་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
པས་འཇིག་རྟེན་གཞན་ངོར་ཁས་བླངས་པ་ཙམ་སྟེ་རང་ལུགས་དངོས་ནི་མ་ཡིན་ནོ།།
དེ་ལྟར་ཐལ་འགྱུར་གྱི་གཏན་ཚིགས་འདི་རྣམས་ཀྱིས་འཛིན་ཞེན་ཅན་དག་གི་ལོག་
རྟོག་ཕྲ་རགས་ཀུན་ཐམས་ཅད་ནས་ཐམས་ཅད་དུ་བཀག་སྟེ། དམིགས་པའི་གཏད་
སོ་མཐའ་དག་དྲུངས་ནས་ཕྱུང་བ་ཡིན་མོད། དེ་ལྟ་ནའང་རང་ལུགས་རྣམ་རྟོག་གི་
གྲུབ་མཐའ་གང་ཡང་མི་འཛུགས་ཏེ། དེས་བྱས་པའི་རྣམ་གཞག་གང་ཡང་དངོས་
པོའི་གཤིས་ལ་མ་གྲུབ་པའི་ཕྱིར་ཏེ། ཇི་ལྟ་ཇི་ལྟར་གཟུང་འཛིན་གྱི་བློ་ངོར་བསམ་
བདེ་ཞིང་མཛེས་མཛེས་ལེགས་ལེགས་ལྟར་དུ་སྣང་བ་དེ་ལྟ་དེ་ལྟར་ཆོས་ཉིད་རང་
བཞིན་ལས་གོལ་བ་ཡིན་ཏེ། གཞན་དུ་ན། དོན་དམ་པ་ནི་གང་ལ་སེམས་ཀྱི་རྒྱུ་བ་
ཡང་མེད་ན། ཡི་གེ་རྣམས་ལྟ་ཅི་སྨོས། ཞེས་དང༌། ཚིག་བྲལ་ངག་གི་ལམ་གྱིས་མ་
གོས་པ། །ཞེས་དང་། དོན་ཚུལ་འདི་ནི་ཡི་གེ་རྣམས་ཀྱིས་སུ། །བསྙད་པར་མི་ནུས།
ཞེས་དང༌། བརྗོད་པར་བྱ་བ་ལྡོག་པ་སྟེ། །སེམས་ཀྱི་སྤྱོད་ཡུལ་ལྡོག་པས་སོ། །ཞེས་
སོགས་འཁོར་ལོ་བར་ཐ་དང་གསར་རྙིང་གི་རྒྱུད་སྡེ་དགོངས་འགྲེལ་དང་བཅས་པ་
ན་བགྲང་གིས་མི་ལང་པ་ཞིག་འདུག་པ་འདི་རྣམས་གསུངས་པར་མི་འགྱུར་རོ། །
གཉིས་པ་ནི། གཏན་ཚིགས་རང་རྒྱུད་དང་ཐལ་འགྱུར་གྱི་ཁྱད་པར་གང་ཡིན་ཞེ་ན། །
དང་པོ་གཏན་ཚིགས་རང་རྒྱུད་ནི། མིག་སོགས་ཆོས་ཅན་རྒོལ་བ་གཉིས་ཀ་ལ་
མཐུན་སྣང་དུ་གྲུབ་པའི་སྟེང་དུ། བསྒྲུབ་བྱ་དོན་དམ་པར་སྐྱེ་མེད་ལྟ་བུ་དམ་བཅས་
ཏེ༑ སྒྲུབ་བྱེད་ཀྱི་གཏན་ཚིགས་རྒོལ་བ་གཉིས་ཀ་ལ་གྲུབ་པ་དང༌། མཐུན་དཔེ་བུམ་
པ་ལྟ་བུའི་སྟེང་དུ་གཏན་ཚིགས་དང་བསྒྲུབ་ཆོས་ལ་མེད་ན་མི་འབྱུང་གི་འབྲེལ་བ་
གཉིས་ཀའི་ངོར་གྲུབ་པ་སྟེ། མདོར་ན་ཚུལ་གསུམ་རྒོལ་བ་གཉིས་ཀའི་ངོར་ཅི་
རིགས་པར་གྲུབ་པའི་གཏན་ཚིགས་སོ། ། མི་
དེ་ལས་ཐོག་མར་ཆོས་ཅན་མཐུན་སྣང་དུ་ཁས་ལེན་པ་ནི། སློབ་དཔོན་ཡེ་ཤེས་སྙིང་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
པོའི་བདེན་གཉིས་ལས། རྒོལ་བ་གཉིས་ཀའི་ཤེས་པ་ལ། །ཇི་ཙམ་སྣང་བའི་ཆ་
ཡོད་པ། །དེ་ཙམ་དེ་ལ་བརྟེན་ནས་ནི། །ཆོས་ཅན་ཆོས་ལ་སོགས་པར་རྟོག །ཅེས་
དང༌། དབུ་མ་རྒྱན་ལས། གཞུང་གིས་བསྐྱེད་པའི་བྱེ་བྲག་གིས། །ཆོས་ཅན་སྤངས་
ནས་མཁས་པ་དང༌། །བུད་མེད་བྱིས་པའི་བར་དག་ལ། །གྲགས་པར་གྱུར་པའི་
དངོས་རྣམས་ལ། །བསྒྲུབ་དང་སྒྲུབ་པའི་དངོས་པོ་ནི། །མ་ལུས་ཡང་དག་འཇུག་
པར་འགྱུར། །ཞེས་དང༌། དེའི་རང་འགྲེལ་ལས། ཁོ་བོ་ཡང་མིག་ལ་སོགས་པའི་
ཤེས་པ་ལ་སྣང་བའི་ངང་ཅན་གྱི་དངོས་པོ་ནི་མི་སེལ་མོད་ཀྱི། ཞེས་དང་། དེ་ལྟ་
བས་ན་སྣང་བའི་དོན་མ་བཀག་པ་ཉིད་ཀྱིས་མངོན་པར་ཞེན་པ་མེད་པའི་བསྒྲུབ་པ་
དང་༑ སྒྲུབ་པའི་ཐ་སྙད་འཇུག་པས། ཞེས་གསུངས་སོ། །
གཏན་ཚིགས་དང་དཔེ་སོགས་ཀྱང་གཉིས་ཀ་ལ་གྲུབ་པའམ་གྲགས་པ་དགོས་པར་
ཡང་བདེན་གཉིས་རང་འགྲེལ་ལས། རྗེས་སུ་དཔག་པ་དང་རྗེས་སུ་དཔག་པར་བྱ་
བ་འདི་ཐ་སྙད་ཀྱི་རྒོལ་བ་དང་། ཕྱིར་རྒོལ་བ་དག་གི་བློའི་བདག་ཉིད་ལ་སྣང་བའི་
ཆོས་ཅན་དང་ཆོས་དང་དཔེ་ཉིད་དུ་རྣམ་པར་བཞག་པར་འབྱུང་གི ཆོས་ཅན་དང་
ཆོས་ལ་སོགས་པ་གཉིས་ཀ་ལ་མ་གྲུབ་པ་ཉིད་ཀྱིས་རྗེས་སུ་དཔག་པ་འབྱུང་བ་མི་
རུང་བའི་ཕྱིར་གཞན་ན་ནི་མ་ཡིན་ཏེ། གཞུང་ལུགས་ཐ་དད་པ་ལ་གནས་པ་རྣམས་
ནི་གང་ལ་ཡང་བློ་མཚུངས་པ་ཉིད་མེད་པའི་ཕྱིར་རོ། །ཞེས་དང་། ཤེས་རབ་སྒྲོན་མེ་
ལས༑ དཔེ་ནི་བསྒྲུབ་པར་བྱ་བ་དང༌། སྒྲུབ་པའི་ཆོས་ཀྱི་དབང་གིས་ཏེ་བསྒྲུབ་པར་
བྱ་བ་དང༌། སྒྲུབ་པའི་ཆོས་གྲགས་པ་དང་ལྡན་པའི་ཆོས་ཅན་གྱི་དཔེ་ཡིན་པའི་ཕྱིར་
ཞེས་དང༌། དེའི་འགྲེལ་བཤད་སྤྱན་རས་གཟིགས་ཀྱི་བརྟུལ་ཞུགས་ལས། དེ་བསྟན་
པའི་ཕྱིར་བསྒྲུབ་པར་བྱ་བ་དང་སྒྲུབ་པའི་ཆོས་གྲགས་པ་ལྡན་པའི་ཆོས་ཅན་གྱི་དཔེ་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཡིན་པའི་ཕྱིར་རོ་ཞེས་བྱ་བ་སྨྲས་ཏེ། ཆོས་ཅན་ནང་གི་སྐྱེ་མཆེད་ལ་སོགས་པ་གང་
ལ་བསྒྲུབ་པར་བྱ་བའི་ཆོས་བདག་ལས་སྐྱེ་བ་མེད་པ་རྒོལ་བ་དང་ཕྱིར་རྒོལ་བ་གཉི་
ག་ལ་གྲགས་པ་དང༌། སྒྲུབ་པའི་ཆོས་ཡོད་པ་ཉིད་རྒོལ་བ་དང་ཕྱིར་རྒོལ་བ་གཉི་ག་
ལ་གྲགས་པ་ཡོད་པ་དེ་ནི་བསྒྲུབ་པར་བྱ་བ་དང་སྒྲུབ་པའི་ཆོས་གྲགས་པ་དང་ལྡན་
པའི་ཆོས་ཅན་ཞེས་བྱའོ། །ཞེས་དང༌། དེ་ལ་བསྒྲུབ་པར་བྱ་བ་ཆོས་གྲགས་པ་ཞེས་
བྱ་བ་ནི། བདག་ལས་སྐྱེ་བ་མེད་པ་ཞེས་བྱ་བ་རྒོལ་བ་དང་ཕྱིར་རྒོལ་བ་གཉི་ག་ལ་
གྲགས་པའོ། །
སྒྲུབ་པའི་ཆོས་གྲགས་པ་ཞེས་བྱ་བ་ནི་སྐྱེ་བ་མེད་པ་སྒྲུབ་པའི་ཆོས་ཡོད་པ་ཉིད་ཅེས་
བྱ་བ་རྒོལ་བ་དང་ཕྱིར་རྒོལ་བ་གཉི་ག་ལ་གྲགས་པའོ། །ཞེས་གསུངས་སོ། །སྐྱེ་
སོགས་བཀག་ནས་སྐྱེ་མེད་སོགས་སྒྲུབ་པའི་དམ་བཅའ་ཡོད་པ་ནི་གོང་དུ་རང་རྒྱུད་
མི་སྦྱོར་བའི་རྒྱུ་མཚན་དུ་ཕྱོགས་གཞན་ཁས་བླངས་པ་མེད་པའི་ཕྱིར་ཞེས་པས་ཀྱང་
ཤེས་ལ། གཞན་ཡང་འོག་ཏུ་རང་རྒྱུད་ཀྱི་གཏན་ཚིགས་ལ་དགག་པ་བརྗོད་པའི་
ཚུལ་གྱིས་ཀྱང་ཤེས་ནུས་ཏེ། དེར་ཆོས་ཅན་མཐུན་སྣང་དུ་གྲུབ་པ་དང༌། དོན་དམ་
གྱི་ཁྱད་པར་སྦྱར་བ་དང་། དཔེ་དང་གཏན་ཚིགས་གྲུབ་པར་འདོད་པ་ལ་རེ་རེ་ནས་
སུན་འབྱིན་བརྗོད་འདུག་པའི་ཕྱིར་རོ། །རང་རྒྱུད་ཀྱི་གཏན་ཚིགས་འདིའི་ནང་ཚན་
དུ་གྱུར་པའི་ཐལ་འགྱུར་ནི་རྟགས་ཁས་བླངས་ཀྱིས་གྲུབ་ལ། ཟློག་ཁྱབ་ཚད་མས་
གྲུབ༑ ཕ་རོལ་པོའི་ཞེ་འདོད་ལ་བསལ་བ་ཞུགས་པ་སྟེ། རྟོག་གེའི་ལུགས་ཀྱི་ཐལ་
འགྱུར་དེ་ཡིན་ནོ། །
གཉིས་པ་གཏན་ཚིགས་ཐལ་འགྱུར་ནི། ཛ་ཡ་ཨ་ནན་ཏིས། འདིར་ཐལ་འགྱུར་གྱི་
མཚན་ཉིད་ནི། གཞན་གྱིས་ཁས་བླངས་པའི་སྒོ་ནས་གཞན་ལ་མི་འདོད་པ་སྟོན་པ་
གང་ཡིན་པ་སྟེ། ཞེས་གསུངས་པ་བཞིན་དུ། རྟགས་ཁྱབ་བསལ་གསུམ་པོ་ཕ་རོལ་
66



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
པོ་རང་ཉིད་ཀྱིས་ཁས་བླངས་པ་འབའ་ཞིག་གིས་གྲུབ་པའམ་གྲགས་པའི་གཏན་་་་
ཚིགས་ཀྱིས་དེའི་འདོད་པ་ལ་མི་འདོད་པ་བརྗོད་པ་སྟེ། འདི་ཉིད་ལས། དེའི་ཕྱིར་
ཐལ་བ་སྒྲུབ་པ་ནི་ཕ་རོལ་པོའི་དམ་བཅའ་བ་འགོག་པ་ཙམ་གྱི་འབྲས་བུ་ཅན་ཡིན་
པའི་ཕྱིར། ཞེས་དང༌། ཁོ་བོ་ཅག་ནི་རང་རྒྱུད་ཀྱི་རྗེས་སུ་དཔག་པ་མི་སྦྱོར་ཏེ། རྗེས་
སུ་དཔག་པ་དག་ནི་གཞན་གྱི་དམ་བཅའ་བ་འགོག་པ་ཙམ་གྱི་འབྲས་བུ་ཅན་ཡིན་
པའི་ཕྱིར་རོ། །འདི་ལྟར་གཞན་མིག་ལ་ལྟའོ་ཞེས་བྱ་བར་རྟོག་པ་དེ་ནི་མིག་ལ་རང་
གི་བདག་ཉིད་མི་ལྟ་བའི་ཆོས་ཀྱང་འདོད་ལ། གཞན་ལ་ལྟ་བའི་ཆོས་མེད་ན་མི་
འབྱུང་བ་ཉིད་དུ་ཡང་ཁས་བླངས་པ་ཡིན་ཏེ། དེའི་ཕྱིར་གང་དང་གང་ལ་རང་གི་
བདག་ཉིད་ལྟ་བ་མེད་པ་དེ་དང་དེ་ལ་ནི་གཞན་ལ་ལྟ་བ་ཡང་ཡོད་པ་མ་ཡིན་ཏེ། །
དཔེར་ན་བུམ་པ་བཞིན་ནོ། །
མིག་ལ་ཡང་རང་གི་བདག་ཉིད་མི་ལྟ་བ་ཡོད་པ་ཡིན་ཏེ། དེའི་ཕྱིར་གཞན་ལ་ལྟ་བ་
ཡང་འདི་ལ་མེད་དོ། །དེའི་ཕྱིར་རང་གི་བདག་ཉིད་མི་ལྟ་བ་དང་འགལ་བར་སྔོན་པོ་
ལ་སོགས་པ་གཞན་ལ་ལྟ་བ་རང་ལ་གྲགས་པའི་རྗེས་སུ་དཔག་པ་དང་འགལ་བ་་་
ཡིན་ནོ། །ཞེས་དེ་ལ་གྲུབ་པའི་རྗེས་སུ་དཔག་པས་སེལ་བར་བྱེད་པ་ཡིན་ནོ། །གང་
གི་ཕྱིར་རྗེས་སུ་དཔག་པ་དག་གིས་འདི་ཙམ་ཞིག་བརྗོད་པར་བྱ་བ་ཡིན་པས། ཞེས་
དཔེར་བརྗོད་དང་བཅས་ཏེ་གསལ་བར་གསུངས་པའི་ཕྱིར་རོ། །འདི་དག་གི་དོན་
ནི༑ ཁོ་བོ་ཅག་ཐལ་འགྱུར་པས་དོན་དམ་གྱི་ལྟ་བ་གཏན་ལ་འབེབས་པའི་ཆེད་དུ་
རང་རྒྱུད་མི་འགོད་དེ། རང་རྒྱུད་ཀྱི་གཏན་ཚིགས་ནི་དགག་བྱ་བཀག་ནས་དེའི་
ལྡོག་ཕྱོགས་ཁས་ལེན་པ་ཡིན་དགོས་ལ། འདིར་རྗེས་སུ་དཔག་པ་དག་ནི་གཞན་གྱི་
དམ་བཅའ་འགོག་པའི་དགོས་པ་ཙམ་ཞིག་ལས་རང་ལ་ཁས་བླངས་པ་གང་ཡང་་་་་་
མེད་པའི་ཕྱིར་རོ། །



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
དེ་ཡང་དཔེར་ན་འདི་ལྟར། མིག་གི་དབང་པོས་རང་གིས་རང་ལ་མི་ལྟ་བ་དང་། །
སྔོན་པོ་སོགས་གཟུགས་གཞན་ལ་ལྟ་བར་ཁས་བླངས་པའི་ངོར། གང་རང་ལ་མི་ལྟ་
ན་གཞན་ལའང་མི་ལྟ་བས་ཁྱབ་སྟེ། དཔེར་ན་ཁྱོད་ཀྱིས་རང་ལ་མི་ལྟ་ཞིང་གཞན་
ལའང་མི་ལྟ་བར་ཁས་བླངས་པའི་བུམ་པ་བཞིན། མིག་ལའང་རང་ལ་མི་ལྟ་བ་ཡོད་
པར་ཁྱོད་ཁས་བླངས་སོ། །དེའི་ཕྱིར་གཞན་ལ་ལྟ་བའང་འདི་ལ་མེད་པར་ཁས་ལེན་
དགོས་སོ། །དེ་གཉིས་མི་འདྲ་བའི་ཁྱད་པར་དབྱེ་བའི་ཕྱིར་ཕ་རོལ་པོས་རྒྱུ་མཚན་
གང་དང་གང་སྨྲས་པ་ཐམས་ཅད་སྒྲུབ་བྱེད་བསྒྲུབ་བྱ་དང་མཚུངས་པའི་མ་གྲུབ་པར་
གྱུར་ནས་མཐར་དངོས་སྨྲ་བ་དག་ལ་ལན་ཡང་དག་གང་ཡང་མེད་པར་གྱུར་བར་གོ་
དགོས་སོ། །དེ་ལྟར་རང་ལ་མི་ལྟ་བ་དང་གཞན་སྔོན་པོ་སོགས་ལ་ལྟ་བ་འདོད་པ་
དག་ལ། ཁྱོད་ཀྱི་དམ་བཅའ་འདི་ནི་ཁྱོད་ཉིད་ཀྱི་འདོད་པ་དང་འགལ་བ་ཡིན་ནོ་
ཞེས་ཕྱོགས་ཆོས་དང་འབྲེལ་བ་ཕ་རོལ་པོ་རང་ཁོ་ན་ལ་གྲུབ་པའི་རྗེས་དཔག་གིས་
སེལ་བར་བྱེད་པ་འདི་ཙམ་ཞིག་ཡིན་གྱི། རང་ལ་ཁས་བླངས་པ་གང་ཡང་མེད་པའི་
ཕྱིར་ཞེས་པའོ། །འོ་ན་རྒོལ་བ་གཉིས་ཀ་ལ་མ་གྲུབ་པར་གང་རུང་གཅིག་ལ་གྲུབ་པ་
ཙམ་གྱི་རྗེས་དཔག་གིས་གནོད་པ་ཞིག་ཡོད་དམ་ཞེ་ན། ཡོད་དེ། དེ་ཡང་ཕ་རོལ་པོ་
རང་ཉིད་ལ་གྲུབ་པའི་གཏན་ཚིགས་ཀྱིས་གནོད་པ་ཡིན་གྱི། གཞན་ལ་གྲུབ་པ་ཙམ་
གྱིས་ནི་མ་ཡིན་ནོ། །ཞེས་པ་ནི། ཡང་ཅི་གང་ཡང་རུང་བ་ལ་གྲུབ་པའི་རྗེས་སུ་
དཔག་པའི་སྒོ་ནས་ཀྱང་ཞེས་པ་ལ་སོགས་པའོ། །
དེ་ལྟར་ན་རང་རྒྱུད་པས་ཆོས་ཅན་མཐུན་སྣང་བ་ཙམ་མི་དགག ཐལ་འགྱུར་པས་
དགག རྒྱུ་མཚན་དེ་ཉིད་ཀྱི་ཕྱིར་རང་རྒྱུད་པས་དགག་བྱ་ལ་དོན་དམ་གྱི་ཁྱད་པར་
སྦྱར། ཐལ་འགྱུར་བས་མི་སྦྱར། རང་རྒྱུད་པས་རྟགས་དང་དཔེ་རྒོལ་བ་གཉིས་ཀ་
ལ་གྲུབ་པ་དགོས། ཐལ་འགྱུར་པས་མི་དགོས་པར་བཞེད་དོ། །མདོར་ན་རང་རྒྱུད་
68



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
པས་ཆོས་ཅན་སོགས་རྒོལ་བ་གཉིས་ཀ་ལ་མ་གྲུབ་ན་རྗེས་སུ་དཔག་པ་མི་འབྱུང་་་་
གསུངས༑ ཐལ་འགྱུར་བས་ཕ་རོལ་པོ་འབའ་ཞིག་ལ་གྲུབ་པ་ཙམ་གྱིས་ཀྱང་རྗེས་
དཔག་འབྱུང་ཞེས་གསུངས་ཏེ། རེ་རེ་བཞིན་དུ་གོང་དུ་དྲངས་པའི་སོ་སོའི་ལུང་དེ་
དག་ལས་ཤེས་སོ། །
བཞི་པ་ལེགས་ལྡན་གྱིས་སྟོང་ཉིད་གཏན་ལ་འབེབས་ཚུལ་ལ་དགག་པ་བརྗོད་པ་ལ་
གཉིས་ཏེ། སྤྱིར་བཤད་པ་དང་། སོ་སོར་ཕྱེས་ཏེ་བཤད་པའོ། །དང་པོ་ལའང་
གཉིས་ཏེ། དངོས་དང་མཐའ་དཔྱད་པའོ། །དང་པོ་ནི། གཞན་ཡང་རྟོག་གེ་པ་
འདིས་བདག་ཉིད་རྟོག་གེའི་བསྟན་བཅོས་ལ་ཤིན་ཏུ་མཁས་པ་ཙམ་ཞིག་བསྟན་པར་
འདོད་པས། དབུ་མའི་ལྟ་བ་ཁས་ལེན་བཞིན་དུ་ཡང་རང་རྒྱུད་ཀྱི་སྦྱོར་བའི་ངག་
བརྗོད་པ་གང་ཡིན་པ་དེ་ནི་ཆེས་ཤིན་ཏུ་ཉེས་པ་དུ་མའི་ཚོགས་ཀྱི་གནས་སུ་རྟོགས་
ཏེ༑ ཞེས་གསུངས་སོ། །དེའི་དོན་ནི། ལེགས་ལྡན་འབྱེད་ནི་དོན་དམ་གྱི་གནས་
ལུགས་འཆད་པ་ན་ཡང་རྒོལ་བ་གཉིས་ཀའི་ངོར་གྲུབ་པའི་གཏན་ཚིགས་རང་རྒྱུད་
རྟོག་གེའི་གཞུང་ལས་འབྱུང་བ་དེ་འགོད་པར་འདོད་པས་རྟོག་གེ་པ་ཞེས་པ་སྟེ། ཞི་
འདིས་རང་ཉིད་རྟོག་གེའི་གཞུང་ལ་མཁས་པ་ཙམ་ཞིག་བསྟན་པར་འདོད་ནས་དོན་
དམ་དབུ་མ་འཆད་པ་ནའང་སྣང་ཙམ་མི་འགོག་པའི་གཏན་ཚིགས་རང་རྒྱུད་ཀྱི་སྦྱོར་
བ་འགོད་པ་ནི་ཆེས་མི་འཐད་ཅེས་པའོ། །
གཉིས་པ་མཐའ་དཔྱད་པ་ནི། གཞན་ཡང་རྟོག་གེ་པ་འདིས་ཞེས་སོགས་ཀྱི་དོན་ལ།
འདིས་དབུ་མའི་ལྟ་བ་རྣམ་གྲངས་མ་ཡིན་པའི་དོན་དམ་སྤྲོས་པའི་མཐའ་ཐམས་་་་་
ཅད་དང་བྲལ་བ་དེ་ཁས་ལེན་བཞིན་དུ། སྤྲོས་བྲལ་དེ་ཉིད་གཏན་ལ་འབེབས་བྱེད་དུ་
རང་རྒྱུད་བཀོད་པ་མི་འཐད་ཅེའམ། སྤྲོས་བྲལ་གཏན་ལ་འབེབས་བྱེད་དུ་རང་རྒྱུད་
མི་སྦྱོར་ཡང་། མཐར་ཐུག་དེ་ཁས་ལེན་བཞིན་དུ་དང་པོ་རྣམ་གྲངས་པའི་དོན་དམ་
69 །



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
， ད་
ཁས་བླངས་ནས་དེ་ཉིད་གཏན་ལ་འབེབས་བྱེད་དུ་རང་རྒྱུད་བཀོད་པ་དེ་ཆེས་ཉེས་པ་
དུ་མའི་གནས་ཡིན་ཞེས་གསུངས་པ་གང་ཡིན། དང་པོ་ལྟར་ན། གལ་ཏེ་ལེགས་
ལྡན་གྱིས་དེ་ལྟར་ཁས་ལེན་ན་མི་འཐད་པ་བདེན་ནོ། །གཉིས་པ་ལྟར་ན་ལེགས་
ལྡན་འབྱེད་རང་ཉིད་ཀྱིས་ཀྱང་རྣམ་གྲངས་མ་ཡིན་པའི་དོན་དམ་གཏན་ལ་འབེབས་
བྱེད་དུ་ཟླ་བ་གྲགས་པའི་ཐལ་འགྱུར་དེ་ཉིད་ཇི་བཞིན་དུ་འགོད་པར་ཁས་བླང་་་་་་
དགོས་སོ། །དེ་ལྟ་ན་རེ་ཞིག་སྐྱོན་ལྔ་ཡོད་པར་སེམས་ཏེ། དང་པོ་ནི། ལེགས་ལྡན་
གྱིས་སངས་རྒྱས་བསྐྱངས་ལ་སྐྱོན་བརྗོད་པ་ན། སངས་རྒྱས་བསྐྱངས་ཀྱི་གཞུང་ལས་
དགག་བྱ་ལ་དོན་དམ་གྱི་ཁྱད་པར་མ་སྦྱར་བ་ལ་སོགས་པའི་རྒྱུ་མཚན་ཀྱིས་དེས་་་་་་
རྣམ་གྲངས་མ་ཡིན་པའི་དོན་དམ་གཏན་ལ་འབེབས་པ་ཡིན་པར་ཤེས་དགོས་ལ། དེ་
ཤེས་ན་དེའི་ཚེ་གཏན་ཚིགས་ཐལ་འགྱུར་དགོད་དགོས་པར་ཡང་ཤེས་ལ། དེ་ཤེས་
ན་ཐལ་འགྱུར་དེ་ཉིད་ཀྱིས་བཟློག་པ་མི་འཕེན་པ་ཡང་ཤེས་པར་ཁས་བླངས་སོ། །
དེ་ལྟ་ན་དེས་སངས་རྒྱས་བསྐྱངས་ལ་ཁྱོད་ཀྱི་ཐལ་འགྱུར་དེ་མ་བཟློག་ན་འབྲེལ་་་་་
མེད་ཡིན་པས་བཟློག་དགོས་ཞེས་བརྗོད་མི་རིགས་ཏེ། བཟློག་པ་འཕེན་མི་སྲིད་
པའི་ཐལ་འགྱུར་ཡིན་པར་རང་གིས་ཤེས་པའི་ཕྱིར། དེས་ན་ཁྱོད་ཀྱིས་འབྲེལ་བ་
ཅན་གྱི་དཔེ་དང་གཏན་ཚིགས་མ་བརྗོད་པས་སྐྱོན་དུ་སོང་ཞེས་པ་ཙམ་ཞིག་ལས། །
བཟློགས་ན་ཡང་སྐྱོན་དུ་འགྱུར་ཞེས་བརྗོད་མི་སྲིད་དོ། ། | ད།
གཉིས་པ་ཟླ་བ་གྲགས་པས་དབུ་མ་པ་ཡིན་ན་རང་རྒྱུད་དགོད་མི་རིགས་པ་དང་ཐལ་
བ་བཟློག་ཏུ་མེད་པའི་རྒྱུ་མཚན་མང་པོ་ཡང་བརྗོད་མི་རིགས་ཏེ། དེ་ཐམས་ཅད་
ལེགས་ལྡན་འབྱེད་ལ་གྲུབ་ཟིན་སྒྲུབ་པ་ཡིན་པའི་ཕྱིར་རོ། །དེས་ན་སངས་རྒྱས་
བསྐྱངས་ཀྱིས་འདིར་རྣམ་གྲངས་མ་ཡིན་པ་འཆད་པའི་སྐབས་ཡིན་ནོ། །ཞེས་པ་
ཙམ་ཞིག་བརྗོད་པར་འགྱུར་རོ། ། །



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
གསུམ་པ་ཟླ་བ་གྲགས་པས་སྐྱོན་འདི་ལྟར་དུ་བརྗོད་པའང་མི་འཐད་དེ། སྤྱིར་
ལེགས་ལྡན་འབྱེད་ལ་ཆོས་ཅན་གཞི་མི་གྲུབ་པ་ལ་སོགས་པ་འདི་རྣམས་གྲུབ་ཟིན་
སྒྲུབ་པ་ཡིན་ལ། རྣམ་གྲངས་པའི་དོན་དམ་སྒྲུབ་པའི་སྐབས་སུ་ནི་འདི་དག་སྐྱོན་དུ་
མི་འགྱུར་ཏེ། དེའི་ཚེ་ན་ཆོས་ཅན་མཐུན་སྣང་དུ་གྲུབ་པ་དང་། དགག་བྱ་ལ་དོན་
དམ་གྱི་ཁྱད་པར་སྦྱར་ངེས་པར་དགོས་ཏེ། གཞན་དུ་ན་རྣམ་གྲངས་པའི་དོན་དམ་
ཞིག་གཏན་ལ་དབབ་ཚུལ་མེད་པའི་ཕྱིར་རོ། །གལ་ཏེ་རྣམ་གྲངས་པའི་དོན་དམ་
དང་པོ་བཤད་པ་དེ་མི་འཐད་ཅེས་སྨྲས་པ་ཡིན་སྙམ་ན། མ་ཡིན་ཏེ། རང་རྒྱུད་ཀྱི་
སྦྱོར་བའི་ངག་བརྗོད་པ་གང་ཡིན་པ་དེ་ནི་ཆེས་ཉེས་པ་དུ་མའི་ཚོགས་ཀྱི་གནས་སུ་
རྟོགས་ཞེས་གསལ་པོར་གསུངས་འདུག་གི དང་པོ་རྣམ་གྲངས་པ་བཤད་པ་དེ་ནི་
ཆེས་ཉེས་པ་དུ་མའི་གནས་སུ་རྟོགས་ཞེས་གང་དུའང་མ་གསུངས་པའི་ཕྱིར། གལ་
ཏེ་དེ་ལྟར་ཡིན་ན་གནས་སྐབས་སུའང་རྣམ་གྲངས་པའི་དོན་དམ་བཤད་མི་རུང་ཞེས་
དེ་བཤད་པ་ལ་སྐྱོན་བརྗོད་དགོས་ཀྱི་དེ་ཅུང་ཟད་ཀྱང་མི་གླེང་བར་རང་རྒྱུད་དགོད་
མི་རུང་ཞེས་ཅིའི་ཕྱིར་སྨྲ། ཡང་གལ་ཏེ་རྣམ་གྲངས་པའི་དོན་དམ་གྱི་སྐབས་དེ་སྤྱིར་
དོན་དམ་གཏན་ལ་འབེབས་པའི་སྐབས་ཙམ་ཡིན་ལ། དེར་རང་རྒྱུད་བཀོད་པ་མི་
འཐད་ཅེས་པའི་དོན་ཡིན་སྙམ་ན། དེ་ཡང་མ་ཡིན་ཏེ། དོན་དམ་དེ་ལ་རྣམ་གྲངས་
ཡིན་མིན་གཉིས་ལས་གཞན་མེད་ལ། དེ་ལས་རྣམ་གྲངས་པ་ནི་དོན་དམ་བཏགས་
པ་པ་ཙམ་ལས་དོན་དམ་དངོས་མིན་པར་རང་རྒྱུད་པ་དག་གི་གཞུང་ཉིད་ལ་་་་་་
གསལ་བར་གསུངས་ཏེ། སློབ་དཔོན་ལེགས་ལྡན་འབྱེད་ཀྱི་དབུ་མའི་དོན་བསྡུས་པ་
ལས། དམ་པའི་དོན་ནི་སྤྲོས་བྲལ་ཏེ། །དེ་ཡང་རྣམ་པ་གཉིས་སུ་བྱ། །རྣམ་གྲངས་
ཀི་3ངོན་*ss
Ea'གས་འདrtjxདོན་དམ་མོ།
གངས མ་ཡན་དན་དམ་མ།།
།
དང་པོ་དེ་ཡང་གཉིས་ཡིན་ཏེ། །རིགས་པ་རྣམ་གྲངས་དོན་དམ་དང༌། །སྐྱེ་བ་བཀག་
7l



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
པའི་དོན་དམ་མོ། །མུ་བཞི་སྐྱེ་འགོག་ལ་སོགས་པའི། །གཏན་ཚིགས་བཞི་ཡི་
རིགས་པ་དེ། །སྣང་བའི་དངོས་པོ་ཐམས་ཅད་ཀྱང་། །སྐྱེ་བ་བཀག་པའི་དོན་དམ་
མོ༑ ༑སྤྲོས་པ་ཐམས་ཅད་ཀྱིས་སྟོང་པ། །དེ་ནི་རྣམ་གྲངས་མ་ཡིན་པའི། །དམ་པའི་
དོན་དུ་ཤེས་པར་བྱ། །ཡོད་པའི་མཐའ་དང་མེད་པའི་མཐའ། །གཉིས་པོ་ཐམས་
ཅད་སྤངས་པ་སྟེ། །དེ་ལྟ་བུ་ནི་དོན་དམ་མོ། །ཞེས་དང་། བདེན་གཉིས་ལས། སྐྱེ་
ལ་སོགས་པ་བཀག་པ་ཡང་། །ཡང་དག་པ་དང་མཐུན་ཕྱིར་འདོད། །དགག་བྱ་ཡོད་
པ་མ་ཡིན་པས། །ཡང་དག་ཏུ་ན་བཀག་མེད་གསལ། །ཞེས་དང༌། ཡང་དག་ཉིད་
དུ་གཉིས་མེད་དེ། །དེ་ནི་སྤྲོས་པ་མེད་པ་ཡིན། །འཇམ་དཔལ་གྱིས་ནི་ཡང་དག་
དྲིས༑ ༑རྒྱལ་བའི་སྲས་པོ་མི་གསུང་བཞུགས། །ཞེས་དང༌། དེའི་རང་འགྲེལ་ལས།
དེ་བས་འདི་ནི་ཀུན་རྫོབ་སྟེ། །ཡང་དག་པར་ན་སྐྱེ་བ་མེད་ཅེས་བྱ་བ་ལ་སོགས་
པའོ། །
ཞེས་དང༌། བར་སྐབས་ཀྱི་ཚིགས་བཅད་ལས། དེ་ཉིད་ཕྱིར་ན་དེ་སྟོང་མིན། །མི་
སྟོང་མ་ཡིན་ཡོད་མེད་མིན། །མི་སྐྱེ་མ་ཡིན་སྐྱེ་མིན་ཞེས། །དེ་ལ་སོགས་པ་བཅོམ་
ལྡན་གསུངས། །ཞེས་དང༌། དེ་ཅིའི་ཕྱིར་ཞེ་ན། དེ་ནི་སྤྲོས་པ་མེད་པ་ཡིན། དེ་ཁོ་ན་
རྟོག་པའི་དྲྭ་བ་ཐམས་ཅད་དང་བྲལ་བའོ། །ཞེས་དང༌། དབུ་མ་རྒྱན་ལས། སྐྱེ་བ་
མེད་པ་ལ་སོགས་པ་ཡང་། ཡང་དག་པའི་ཀུན་རྫོབ་ཏུ་གཏོགས་པ་ཡིན་དུ་ཟིན་
ཀྱང་ ༈ དམ་པའི་དོན་དང་མཐུན་པའི་ཕྱིར། །འདི་ནི་དམ་པའི་དོན་ཞེས་བྱ། །ཡང་
དག་ཏུ་ན་སྤྲོས་པ་ཡི། །ཚོགས་རྣམས་ཀུན་ལས་དེ་གྲོལ་ཡིན། །དོན་དམ་པ་ནི་
དངོས་པོ་དང་དངོས་པོ་མེད་པ་དང་། སྐྱེ་བ་དང་མི་སྐྱེ་བ་དང་། སྟོང་པ་དང་མི་སྟོང་
པ་ལ་སོགས་པ་སྤྲོས་པའི་དྲ་བ་མཐའ་དག་སྤངས་པའོ། །སྐྱེ་བ་མེད་པ་ལ་སོགས་པ་
ནི་དེ་ལ་འཇུག་པ་དང་མཐུན་པའི་ཕྱིར་དོན་དམ་པ་ཞེས་ཉེ་བར་འདོགས་སོ། །ཞེས་
72
།



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།།
གསུངས་པའི་ཕྱིར་རོ། ། བར་དུ་འབད་ཀྱི་
དེས་ན་དེ་གཏན་ལ་འབེབས་ཚེ་རང་རྒྱུད་བཀོད་ཀྱང་ཅི་ཞིག་སྐྱོན། རྣམ་གྲངས་མིན་
པའི་སྐབས་སུ་ནི་ལེགས་ལྡན་གྱིས་ཀྱང་ཐལ་འགྱུར་འགོད་པར་ཁས་བླངས་པས་ཟླ་
བ་གྲགས་པས། རྣམ་གྲངས་པའི་དོན་དམ་དེ་ལའང་དོན་དམ་གྱི་མིང་བཏགས་པས་
དོན་དམ་ཙམ་ཡིན་པའི་ཕྱིར་ཞེས་ཚིག་འཁྲི་འདྲ་བྱེད་ན་མ་གཏོགས་དོན་ལ་སྐྱོན་་་་
ཞིག་བརྗོད་པར་མི་ནུས་ལ། ལེགས་ལྡན་འབྱེད་ཀྱིས། ངེད་ཀྱི་ལུགས་ལ་དོན་དམ་
གཉིས་ལས་མེད་ལ་གཉིས་པོ་གང་གི་སྐབས་སུ་སྐྱོན་དུ་འགྱུར་བར་བརྗོད་པ་ཡིན་
ཞེས་ཅུང་ཟད་དྲིས་ཤིང་བརྟགས་པ་ཙམ་གྱིས་ཟླ་བས་འཇུག་པ་རྩ་འགྲེལ་དང་འདི་
ཉིད་ལས་སྐྱོན་ཇི་སྙེད་ཅིག་བརྗོད་པ་ཐམས་ཅད་ཀྱང་ནམ་མཁའ་ལ་འཇའ་ཡལ་བ་
བཞིན་དུ་འགྲོ་བས་ཐལ་རང་གི་རྩོད་པ་འུད་ཆེ་བ་ཙམ་ལས་གོ་བའི་གནད་ཅི་ཡང་
མེད་པར་འགྱུར་ཞིང་། ཟླ་བ་གྲགས་པས་རང་རྒྱུད་པའི་གཞུང་མགོ་མཇུག་ཚང་བ་
ཙམ་ཡང་མ་བཀླགས་པར་གྱ་ཚོམ་དུ་བརྒལ་བ་ཙམ་དུ་འགྱུར་ཏེ་ཡ་མཚན་ནོ། །་
བཞི་པ་དབུ་མ་ལ་འཇུག་པ་ལས་དོན་དམ་པའི་སྐྱེ་བ་མི་ཁེགས་པ་དང་ཐ་སྙད་བདེན་
པ་རིགས་པས་དཔྱད་བཟོད་དུ་ཐལ་བ་དང་འཕགས་པའི་མཉམ་གཞག་དངོས་པོའི་
འཇིག་རྒྱུར་ཐལ་བ་བརྗོད་པ་རྣམས་ཀྱིས་གནོད་པར་མི་འགྱུར་ཏེ། གོང་དུ་བཤད་
པ་བཞིན་རྣམ་གྲངས་མ་ཡིན་པའི་སྐབས་སུ་ནི་ཐལ་འགྱུར་པ་དང་མཚུངས་ལ། རྣམ་
གྲངས་པའི་སྐབས་སུ་ནི་འདི་ལྟར་སྨྲས་པ་ལ་སྐྱོན་མེད་པར་མ་ཟད་སྨྲ་དགོས་པའི་
ཕྱིར་དང་དེ་གཉིས་ལས་གཞན་པའི་དོན་དམ་ཙམ་པོ་ཞེས་པ་ནི་མི་རྙེད་པའི་ཕྱིར་་་་
རོ། །
ལྔ་པ་སློབ་དཔོན་ལེགས་ལྡན་འབྱེད་ཀྱི་བརྒྱུད་འཛིན་སློབ་དཔོན་ཡེ་ཤེས་སྙིང་པོས་
བདེན་གཉིས་རང་འགྲེལ་ལས། རྣམ་གྲངས་མ་ཡིན་པའི་དོན་དམ་བཤད་ཟིན་པའི་
73



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
འོག་ཏུ་ཡང་། རྗེས་སུ་དཔག་པ་དང་རྗེས་སུ་དཔག་པར་བྱ་བ་འདི་ཐ་སྙད་ཀྱི་རྒོལ་
བ་དང༌། ཕྱིར་རྒོལ་བ་དག་གི་བློའི་བདག་ཉིད་ལ་སྣང་བའི་ཆོས་ཅན་དང་ཆོས་དང་
དཔེ་ཉིད་དུ་རྣམ་པར་བཞག་པར་འབྱུང་གི ཆོས་ཅན་དང་ཆོས་ལ་སོགས་པ་གཉིས་
ཀ་ལ་མ་གྲུབ་པ་ཉིད་ཀྱིས་རྗེས་སུ་དཔག་པ་འབྱུང་བ་མི་རུང་བའི་ཕྱིར་གཞན་ན་ནི་
མ་ཡིན་ཏེ། གཞུང་ལུགས་ཐ་དད་པ་ལ་གནས་པ་རྣམས་ནི་གང་ལ་ཡང་བློ་མཚུངས་
པ་ཉིད་མེད་པའི་ཕྱིར་རོ། །ཆོས་ཅན་དེ་ལྟ་བུ་ལ་གནས་པ་རྣམས་ནི་གཏན་ཚིགས་
ལ་སོགས་པ་དེ་ལྟ་བུ་ཁོ་ནས་ཡང་དག་པར་ན་ཡོད་དམ་མེད་ཅེས་སེམས་པར་བྱེད་
པར་ཁས་བླང་བར་བྱའོ། །དེ་ལྟ་བས་ན་རིགས་པས་སྨྲ་བ་ཡང་དེ་ལྟར་རྗེས་སུ་
དཔག་པ་འབྱུང་བར་བྱེད་ན། སུ་ཞིག་འགོག་པར་འགྱུར། ཞེས་གསུངས་འདུག་གི་
ཟླ་བའི་ཐལ་འགྱུར་ལྟ་བུ་ཞིག་བཀོད་པ་གཏན་ནས་མི་སྣང་བ་དང༌། སློབ་དཔོན་ཞི་
བ་འཚོས་ཀྱང་རྣམ་གྲངས་མ་ཡིན་པའི་དོན་དམ་བཤད་ཟིན་པའི་འོག་ཏུ་ཡང་ད་དུང་
ཆོས་ཅན་མཐུན་སྣང་དུ་གྲུབ་པ་ཡོད་དགོས་ཚུལ་གསུངས་པ་ལས་ཟླ་བ་གྲགས་པའི་
ཐལ་འགྱུར་དེ་འདྲ་བཀོད་པ་མི་སྣང་བའི་ཕྱིར་དང་། དབུ་མ་སྣང་བ་ལས། ཁོ་བོ་
ཅག་ཀྱང་ཚིག་ཙམ་གྱིས་ཆོས་ཐམས་ཅད་ངོ་བོ་ཉིད་མེད་པར་སྒྲུབ་པ་ཡང་མ་ཡིན་
ལ༑ ཐལ་བར་སྒྲུབ་པ་ཙམ་གྱིས་ཀྱང་མ་ཡིན་ནོ། །
འོ་ན་ཅི་ཞེ་ན། ཡང་དག་པའི་ཚད་མ་ཉིད་ཀྱིས་སྒྲུབ་བོ། །ཞེས་གསུངས་པ་དང་། །
གཞན་ཡང་དབུ་མ་རྒྱན་ལས། བདག་དང་གཞན་སྨྲས་དངོས་འདི་དག །ཡང་དག་
ཏུ་ན་གཅིག་པ་དང་། །ཅེས་པའི་ཐད་ཀྱི་ཀ་མ་ལ་ཤཱི་ལའི་དཀའ་འགྲེལ་ལས། ཡང་
དག་ཏུ་ན་ཞེས་པ་དོན་དམ་པར་བཤད་ལ། ཁྱད་པར་དེ་ཉིད། ཡང་དག་ཏུ་ན་སྤྲོས་
པ་ཡི། །ཚོགས་རྣམས་ཀུན་ལས་དེ་གྲོལ་ཡིན། །ཞེས་རྣམ་གྲངས་མ་ཡིན་པའི་
སྐབས་སུའང་རྩ་བ་རང་གིས་སྦྱར་འདུག་ལ། དེར་མ་ཟད་སྐབས་དེར། སྐྱེ་ལ་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
སོགས་པ་མེད་པའི་ཕྱིར། །སྐྱེ་བ་མེད་ལ་སོགས་མི་སྲིད། །ཞེས་པའི་ཐད་ནའང་། །
དཀའ་འགྲེལ་ལས། སྐྱེ་བ་མེད་ལ་སོགས་མི་སྲིད། །ཅེས་བྱ་བ་ནི་དོན་དམ་པར་སྐྱེ་
བ་མེད་པ་ལ་སོགས་པས་ཤེས་པ་དང༌། མངོན་པར་བརྗོད་པ་རྣམས་འཇུག་པ་མི་
སྲིད་དོ་ཞེས་བྱ་བའི་ཐ་ཚིག་གོ །ཞེས་དགག་བྱ་ལ་དོན་དམ་གྱི་ཁྱད་པར་སྦྱར་རོ། །
དེ་བཞིན་དུ་དབུ་མ་བདེན་གཉིས་ལས་ཀྱང་། དགག་བྱ་ཡོད་པ་མ་ཡིན་པས། །ཡང་
དག་ཏུ་ན་བཀག་མེད་གསལ། །ཞེས་ཁྱད་པར་དེ་ཉིད་སྦྱར་ཏེ་གསུངས་པའི་ཕྱིར་ན་
དཔྱད་གཞི་ཆེའོ། །
དེས་ན་རང་གི་བསམ་ཚུལ་ནི། ཐལ་རང་གི་རྒྱ་གཞུང་རྣམས་གུང་བསྒྲིགས་ཏེ། གཟུ་
བོའི་བློས་དཔྱད་ན། དབུ་མ་ཐལ་རང་གི་སློབ་དཔོན་རྣམས་ལ་རྣམ་གྲངས་མ་ཡིན་
པའི་དོན་དམ་སྤྲོས་པའི་མཐའ་ཐམས་ཅད་དང་བྲལ་བ་དེ་ཉིད་བཞེད་མི་བཞེད་དང་
རྟོགས་མ་རྟོགས་ལ་ཁྱད་པར་མེད་དེ། །དེའི་ཆ་ནས་ཐལ་རང་དགོངས་པ་གཅིག་
ཅེས་བརྗོད་ན་མི་རིགས་པ་གང་ཡང་མེད་དེ། རབ་ལན་ལས། ཐལ་རང་གཉིས་
ཀས་ཕྱི་ནང་གི་ཆོས་ཐམས་ཅད་གཏན་ཚིགས་ཀྱི་སྒོ་ནས་བདེན་མེད་དུ་གཏན་ལ་་་་་
ཕབ་པའི་དབུ་མ་པ་ཡིན་པར་འདྲ་ཞིང་། མཐར་ཐུག་སྤྲོས་བྲལ་ཀྱང་འདོད་པར་འདྲ་
བས༑ དེ་གཉིས་མཐར་ཐུག་གི་དོན་ལ་དགོངས་པ་གཅིག་པར་འདོད་དེ། ཞི་སྒོ་
གཉིས་སུ་མེད་པ་རྟེན་འབྱུང་དང་སྟོང་པ་ཉིད་བསྟན་པའི་ཕྱིར་རོ། །ཞེས་གསུངས་
པས་སོ། །དེ་ཉིད་འཆད་པའི་ཚེ་ན་ཐལ་འགྱུར་པས་རྣམ་གྲངས་མ་ཡིན་པའི་དོན་
དམ་རྩལ་དུ་བཏོན་ཏེ་ཅིག་ཆར་དང་། རང་རྒྱུད་པས་དང་པོ་རྣམ་གྲངས་པའི་དོན་
དམ་རྩལ་དུ་བཏོན་ནས་རིམ་གྱིས་བཤད་པ་ཙམ་ཞིག་ཡིན་ནོ། ། འབ བ་
འོན་ཀྱང་སྟོང་ཉིད་དེ་དག་གཞན་ལ་གཏན་ཚིགས་ཀྱི་སྒོ་ནས་རྟོགས་སུ་འཇུག་པ་ན་
རང་རྒྱུད་པས་རྣམ་གྲོངས་པའི་དོན་དམ་ཙམ་དུ་མ་ཟད་རྣམ་གྲངས་མ་ཡིན་པའི་དོན་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
དམ་ཡང་གཉིས་ཀ་ལ་གྲགས་པའི་གཏན་ཚིགས་རང་རྒྱུད་ཀྱིས་སྒྲུབ་པར་བཞེད་དེ།
ཟླ་བ་གྲགས་པས་ལེགས་ལྡན་འབྱེད་ལ་རྟོག་གེ་པ་ཞེས་འདོགས་པའི་རྒྱུ་མཚན་ཡང་
འདི་ཉིད་ཡིན་པར་ཚིག་གསལ་ཉིད་ལས་གསལ་བ་དང༌། འཇུག་པ་དང་འདིར་
བརྗོད་པའི་སྐྱོན་རྣམས་ཡང་དག་པར་འཇུག་པའི་རྒྱུ་མཚན་ཡང་འདི་ལ་ཐུག་གོ །
ཐལ་འགྱུར་པས་ཕ་རོལ་པོ་འབའ་ཞིག་གིས་ཁས་བླངས་པའི་ཐལ་འགྱུར་གྱི་སྒོ་ནས་
གཏན་ལ་འབེབས་དགོས་པར་འདོད་པ་འདི་ཁྱད་པར་ཡིན་སྙམ་དུ་སེམས་མོད། །
འོན་ཀྱང་འདི་རྣམས་རང་ཉིད་ཀྱི་རྨོངས་བློར་ཇི་ལྟར་ཤར་ཚུལ་ཙམ་ཞིག་སྨྲས་པ་་་་
ཡིན་གྱི་བདག་འདྲ་བས་ཟབ་མོའི་དོན་མི་དཔོག་པས་ཁ་ཚོན་བཅད་པ་མ་ཡིན་ཏེ། །
ད་དུང་བློ་གསལ་རྣམས་ཀྱིས་ཞིབ་ཏུ་དཔྱད་པར་ཞུའོ། ། ། །
གཉིས་པ་སོ་སོར་ཕྱེས་ཏེ་དགག་པ་ལ་གཉིས་ཏེ་དྲི་བ་དགོད་པ་དང༌། དྲིས་ལན་
དགག་པའོ། །དང་པོ་ནི། ཇི་ལྟར་ཞེ་ན། དེ་ལ་རེ་ཞིག་གང་འདི་སྐད་དུ་འདིར་སྦྱོར་
བའི་ཚིག་ཏུ་འགྱུར་བ་ནི། དོན་དམ་པར་ན་ནང་གི་སྐྱེ་མཆེད་རྣམས་བདག་ལས་སྐྱེ་
བ་མེད་པར་ངེས་ཏེ། ཡོད་པའི་ཕྱིར། དཔེར་ན་ཤེས་པ་ཡོད་པ་ཉིད་བཞིན་ནོ་ཞེས་
སྨྲས་པ་ཡིན་ནོ། །འདིར་དོན་དམ་པར་ཞེས་བྱ་བའི་ཁྱད་པར་ཅིའི་ཕྱིར་ཉེ་བར་
བཀོད་པ་ཡིན། ཞེས་གསུངས་ཏེ་འདིར་དོན་དམ་པ་ཞེས་པའི་ཁྱད་པར་དེ་དགག་
བྱའི་ཆོས་ལ་སྦྱར་ནས་དེ་ཐ་སྙད་དུ་མི་དགག་པའི་ཕྱིར་ཡིན་ནམ། རྩོད་གཞི་ཆོས་
ཅན་ལ་སྦྱར་ནས་ཐ་སྙད་དུའང་དགག་པའི་ཕྱིར་ཡིན་ཞེས་དྲིས་པའོ། །གཉིས་པ་ལ་
གཉིས་ཏེ་ཕྱོགས་སྔ་མ་ལྟར་ན་མི་འཐད་པ་དང་། ཕྱི་མ་ལྟར་ན་མི་འཐད་པའོ། །དང་
པོ་ལ་གསུམ་ལས། དང་པོ་ཀུན་རྫོབ་ཏུ་མི་དགག་པའི་ཕྱིར་ཁྱད་པར་སྦྱར་བ་མི་
འཐད་པ་ནི། གལ་ཏེ་འཇིག་རྟེན་གྱི་ཀུན་རྫོབ་སྐྱེ་བར་ཁས་བླངས་པ་དགག་པར་བྱ་
བ་མ་ཡིན་པའི་ཕྱིར་དང༌། འགོག་ན་ཡང་ཁས་བླངས་པས་གནོད་པར་ཐལ་བར་
76



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
འགྱུར་བའི་ཕྱིར་རོ་ཞེ་ན། འདི་ནི་རིགས་པ་མ་ཡིན་ཏེ། བདག་ལས་སྐྱེ་བ་ནི་ཀུན་
རྫོབ་ཏུ་ཡང་ཁས་མ་བླངས་པའི་ཕྱིར་རོ། །
ཇི་སྐད་དུ་མདོ་ལས། ས་བོན་གྱི་རྒྱུ་ལས་བྱུང་བའི་མྱུ་གུ་དེ་ཡང་སྐྱེ་བ་ན། བདག་
གིས་མ་བྱས། གཞན་གྱིས་མ་བྱས། གཉི་གས་མ་བྱས། དབང་ཕྱུག་གིས་མ་བྱས། །
དུས་ཀྱིས་མ་བསྒྱུར། རྡུལ་ཕྲ་རབ་ལས་མ་བྱུང༌། རང་བཞིན་ལས་མ་བྱུང༌། ངོ་བོ་
ཉིད་ལས་མ་བྱུང༌། རྒྱུ་མེད་པ་ལས་མ་སྐྱེས་ཞེས་གསུངས་པ་དང༌། དེ་བཞིན་དུ། ས་
བོན་ཡོད་ན་མྱུ་གུ་ཇི་བཞིན་ཏེ། །ས་བོན་གང་ཡིན་མྱུ་གུ་དེ་ཉིད་མིན། །དེ་ལས་
གཞན་མིན་དེ་ཡང་མ་ཡིན་ཏེ། །དེ་ལྟར་རྟག་མིན་ཆད་མིན་ཆོས་ཉིད་དོ། །ཞེས་
གསུངས་པ་དང་། འདི་ཉིད་ལས་ཀྱང་། གང་ལ་བརྟེན་ཏེ་གང་འབྱུང་བ། །དེ་ནི་རེ་
ཞིག་དེ་ཉིད་མིན། །དེ་ལས་གཞན་པའང་མ་ཡིན་ཏེ། །དེ་ཕྱིར་ཆད་མིན་རྟག་མ་
ཡིན། །ཞེས་འཆད་དོ། །ཞེས་གསུངས་ཏེ། གལ་ཏེ་ཀུན་རྫོབ་ཙམ་དུ་བདག་ལས་སྐྱེ་
བ་མི་དགག་པའི་ཕྱིར་དུ་དགག་བྱ་ལ་ཁྱད་པར་སྦྱར་བ་ཡིན་ན། དེ་ནི་མི་རིགས་ཏེ།
བདག་སྐྱེ་ནི་ཀུན་རྫོབ་ཙམ་དུའང་མེད་པས་ན་དེ་མི་དགག་པའི་ཕྱིར་ཁྱད་པར་སྦྱར་
ག་ལ་དགོས་ཞེས་པའོ། །
མདོ་ལུང་གཉིས་ལས་སྔ་མ་སཱ་ལུ་ལྗང་པ་དང་ཕྱི་མ་རྒྱ་ཆེར་རོལ་བའོ། །གཉིས་པ་
གཞན་མུ་སྟེགས་པའི་ལུགས་ལ་ལྟོས་ནས་ཁྱད་པར་སྦྱར་བ་མི་འཐད་པ་ནི། གཞན་
གྱི་ལུགས་ལ་ལྟོས་ཏེ་ཁྱད་པར་བྱས་སོ་ཞེ་ན། དེ་ཡང་རིགས་པ་མ་ཡིན་ཏེ། དེ་དག་
གི་རྣམ་པར་གཞག་པ་ནི་ཀུན་རྫོབ་ཏུ་ཡང་ཁས་བླངས་པ་མེད་པའི་ཕྱིར་རོ། །བདེན་
པ་གཉིས་ཕྱིན་ཅི་མ་ལོག་པར་མཐོང་བ་ལས་ཉམས་པའི་མུ་སྟེགས་པ་དག་ཇི་སྲིད་
དུ་གཉི་གའི་སྒོ་ནས་འགོག་པ་དེ་སྲིད་དུ་ཡོན་ཏན་ཉིད་ཡིན་པར་རྟོགས་སོ། །དེ་
ལྟར་ན་གཞན་གྱི་གཞུང་ལ་ལྟོས་ཏེ་ཁྱད་པར་བརྗོད་པ་ཡང་རིགས་པ་མ་ཡིན་ནོ། །
77



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཞེས་གསུངས་ཏེ། མུ་སྟེགས་པའི་ལུགས་ལ་ལྟོས་ནས་ཀྱང་ཁྱད་པར་སྦྱར་བ་མི་
འཐད་དེ། དེ་དག་གི་ཀུན་ཏུ་བཏགས་པ་རྣམས་ནི་བདེན་པ་གཉིས་ཆར་དུ་དགག་
པ་དེ་ཡོན་ཏན་ཡིན་པའི་ཕྱིར་རོ། །ཞེས་པའོ། །གསུམ་པ་འཇིག་རྟེན་པའི་ལུགས་ལ་
ལྟོས་ནས་ཁྱད་པར་སྦྱར་བ་དོན་མེད་པ་ནི། གང་ལས་དེ་ལ་ལྟོས་ནས་ཀྱང་ཁྱད་པར་
འབྲས་བུ་དང་བཅས་པར་འགྱུར་བ་འཇིག་རྟེན་ལས་ཀྱང་བདག་ལས་སྐྱེ་བར་མི་་་
རྟོག་ཏེ། འཇིག་རྟེན་པས་ནི་བདག་དང་གཞན་ལས་ཞེས་བྱ་བ་དེ་ལྟ་བུ་ལ་སོགས་
པའི་རྣམ་པར་དཔྱོད་པ་འཇུག་པ་མེད་པར་བྱས་ནས། རྒྱུ་ལས་འབྲས་བུ་འབྱུང་ངོ་
ཞེས་བྱ་བ་འདི་ཙམ་ཞིག་རྟོག་པ་ཡིན་ནོ། ། སློབ་དཔོན་ཡང་དེ་ལྟར་རྣམ་པར་གཞག་
པ་མཛད་པ་ཡིན་ཏེ། དེའི་ཕྱིར་རྣམ་པ་ཐམས་ཅད་དུ་ཁྱད་པར་དོན་མེད་པ་ཉིད་དོ།
ཞེས་བྱ་བར་ངེས་སོ། །ཞེས་གསུངས་ཏེ། འཇིག་རྟེན་པས་རྒྱུ་ལས་འབྲས་བུ་འབྱུང་
ངོ་ཞེས་པ་ཙམ་ཞིག་ལས་བདག་དང་གཞན་ལས་སྐྱེ་བ་སོགས་སུ་མི་འཛིན་པས་དེ་
ལ་ལྟོས་ནས་ཁྱད་པར་སྦྱར་བ་ནི་དོན་མེད་པ་ཡིན་ལ། སློབ་དཔོན་ཀླུ་སྒྲུབ་ཀྱང་
དེ་ལྟར་དུ་བཞེད་དོ་ཞེས་པ་སྟེ། འཇུག་འགྲེལ་ལས་ཀྱང་འདི་ལྟར་དུ་གསུངས་སོ། །
གཉིས་པ་ཕྱོགས་ཕྱི་མ་ལྟར་ན་མི་འཐད་པ་ལ་གཉིས་ཏེ། ཁྱད་པར་སྦྱར་བའི་ཆོས་
ཅན་མི་འཐད་པ་དང་། མ་སྦྱར་བ་སྣང་ཙམ་གྱི་ཆོས་ཅན་མི་འཐད་པའོ། །དང་པོ་ནི།
གཞན་ཡང་གལ་ཏེ་ཀུན་རྫོབ་ཏུ་སྐྱེ་བ་དགག་པར་འདོད་ནས་ཁྱད་པར་འདི་འགོད་
པར་བྱེད་ན་ནི་དེའི་ཚེ། རང་ལ་གཞི་མ་གྲུབ་པའི་ཕྱོགས་ཀྱི་ཉེས་པའམ། གཞི་མ་
གྲུབ་པའི་གཏན་ཚིགས་ཀྱི་སྐྱོན་དུ་འགྱུར་ཏེ། རང་གིས་དོན་དམ་པར་མིག་ལ་
སོགས་པའི་སྐྱེ་མཆེད་རྣམས་ཁས་མ་བླངས་པའི་ཕྱིར་རོ། །་་་་་་
གལ་ཏེ་ཀུན་རྫོབ་ཏུ་མིག་ལ་སོགས་པ་ཡོད་པའི་ཕྱིར་ཉེས་པ་མེད་དོ་ཞེ་ན། འོ་ན་
དོན་དམ་པར་ཞེས་བྱ་བ་འདི་གང་གི་ཁྱད་པར་ཡིན། གལ་ཏེ་མིག་ལ་སོགས་པ་ཀུན་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
རྫོབ་པ་རྣམས་དོན་དམ་པར་སྐྱེ་བ་འགོག་པའི་ཕྱིར། དོན་དམ་པ་སྨོས་པ་ནི་སྐྱེ་བ་
འགོག་པའི་ཁྱད་པར་ཡིན་ནོ་ཞེ་ན། དེ་ལྟ་ན་ནི་འོ་ན་མིག་ལ་སོགས་པ་ཀུན་རྫོབ་པ་
རྣམས་དོན་དམ་པར་སྐྱེ་བ་ཡོད་པ་མ་ཡིན་ཏེ་ཞེས་དེ་སྐད་བརྗོད་པར་བྱ་བར་འགྱུར་
ན༑ དེ་སྐད་དུ་ཡང་མ་སྨྲས་སོ། །སྨྲ་ན་ཡང་ཕ་རོལ་པོ་དག་གིས་མིག་ལ་སོགས་པ་
རྣམས་རྫས་སུ་ཡོད་པ་ཉིད་དུ་ཁས་བླངས་པའི་ཕྱིར་དང་། བརྟགས་པར་ཡོད་པར་
ཁས་མ་བླངས་པའི་ཕྱིར། གཞན་ལ་གཞི་མ་གྲུབ་པའི་ཕྱོགས་ཀྱི་སྐྱོན་དུ་འགྱུར་བས་
འདི་ནི་མི་རིགས་སོ། །ཞེས་གསུངས་སོ།།དེ་དག་གི་དོན་ནི། གལ་ཏེ་དོན་དམ་པའི་
ནང་གི་སྐྱེ་མཆེད་ཅེས་ཁྱད་པར་དེ་ཆོས་ཅན་ལ་སྦྱར་ན་ནི། ལེགས་ལྡན་འབྱེད་རང་
ཉིད་ལ་གཞི་མ་གྲུབ་པའི་ཕྱོགས་དང་གཞི་མ་གྲུབ་པའི་གཏན་ཚིགས་ཀྱི་སྐྱོན་ད་་་་་
འགྱུར་ཏེ། དོན་དམ་པར་ཆོས་གང་ཡང་མ་གྲུབ་པར་ཁས་ལེན་པའི་ཕྱིར་རོ། །
དེ་ན་རེ། ཀུན་རྫོབ་ཏུ་མིག་སོགས་ཡོད་པས་ཉེས་པ་མེད་ཅེ་ན། འོ་ན་ཁྱད་པར་དེ་
ཆོས་ཅན་གྱིའང་མ་ཡིན་ན་གང་གི་ཡིན། དེ་ན་རེ། མིག་སོགས་ཀུན་རྫོབ་པ་རྣམས་
དོན་དམ་པར་སྐྱེ་བ་མེད་ཅེས་སྐྱེ་བའི་ཁྱད་པར་དུ་སྦྱར་བ་ཡིན་ཟེར་ན། དེ་ལྟ་ན་ནི་
མིག་སོགས་ཀུན་རྫོབ་པ་རྣམས་ཆོས་ཅན། དོན་དམ་པར་སྐྱེ་བ་མེད་དེ་ཞེས་དེ་སྐད་
དུ་བརྗོད་དགོས་ན། ཁྱོད་ཀྱིས་དེ་ལྟར་དུ་མ་སྨྲས་ཏེ། དོན་དམ་པར་ན་ནང་གི་སྐྱེ་
མཆེད་རྣམས་བདག་ལས་སྐྱེ་བ་མེད་པར་ངེས་ཏེ། ཞེས་བརྗོད་པའི་ཕྱིར་རོ། །གལ་
ཏེ་མིག་སོགས་ཀུན་རྫོབ་པ་ཞེས་སྨྲས་ཀྱང་ཕ་རོལ་གྲངས་ཅན་པ་སོགས་མིག་་་་་་
སོགས་བཏགས་ཡོད་དུ་མི་འདོད་པས་དེ་དག་ལ་གཞི་མ་གྲུབ་པར་འགྱུར་བས་མི་
རིགས་སོ། །ཞེས་པའོ། །
གཉིས་པ་སྣང་ཙམ་གྱི་ཆོས་ཅན་མི་འཐད་པར་བསྟན་པའང་གཉིས་ཏེ། འདོད་པ་
བརྗོད་པ་དང་། དེ་མི་འཐད་པར་བཤད་པའོ། །དང་པོ་ནི། ཅི་སྟེ་ཇི་ལྟར་སྒྲ་མི་རྟག་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཅེས་བྱ་བ་ལ་ཆོས་དང་ཆོས་ཅན་གཉིས་སྤྱི་ཉིད་གཟུང་བ་ཡིན་གྱི། ཁྱད་པར་ནི་མ་
ཡིན་ཏེ། །ཁྱད་པར་འཛིན་ན་ནི་རྗེས་སུ་དཔག་པ་དང་རྗེས་སུ་དཔག་པར་བྱ་བའི་ཐ་
སྙད་མེད་པར་འགྱུར་རོ། །འདི་ལྟར་གལ་ཏེ་འབྱུང་བ་ཆེན་པོ་བཞི་ལས་གྱུར་པའི་སྒྲ་
འཛིན་ན་ནི་དེ་ཕ་རོལ་པོ་ལ་མ་གྲུབ་བོ། །འོན་ཏེ་ནམ་མཁའི་ཡོན་ཏན་འཛིན་ན་ནི་
དེ་རང་ཉིད་སངས་རྒྱས་པ་ལ་མ་གྲུབ་པ་ཡིན་ནོ། །དེ་བཞིན་དུ་བྱེ་བྲག་པ་སྒྲ་མི་རྟག་
པར་དམ་འཆའ་བ་ན་ཡང་། བྱས་པའི་སྒྲ་འཛིན་ན་དེ་གཞན་ལ་མ་གྲུབ་བོ། །འོན་ཏེ་
མངོན་པར་གསལ་བར་བྱས་པ་ཡིན་ན་ནི་དེ་རང་ལ་མ་གྲུབ་པ་ཡིན་ནོ། །
དེ་བཞིན་དུ་ཅི་རིགས་པར་འཇིག་པ་ཡང་གལ་ཏེ་རྒྱུ་དང་བཅས་པ་ཡིན་ན་ནི། དེ་
སངས་རྒྱས་པ་རང་ལ་མ་གྲུབ་པ་ཡིན་ལ། འོན་ཏེ་རྒྱུ་མེད་པ་ཡིན་ན་ནི་དེ་ཕ་རོལ་པོ་
ལ་མ་གྲུབ་པ་ཡིན་ནོ། །དེའི་ཕྱིར་ཇི་ལྟར་འདིར་ཆོས་དང་ཆོས་ཅན་སྤྱི་ཙམ་ཞིག་
འཛིན་པ་དེ་བཞིན་དུ། འདིར་ཡང་ཁྱད་པར་དོར་བའི་ཆོས་ཅན་ཙམ་ཞིག་འཛིན་པར་
འགྱུར་རོ་ཞེ་ན། ཞེས་གསུངས་ཏེ་དཔེར་ན་སྒྲ་རྟག་མི་རྟག་རྩོད་པ་ན་ཁྱད་པར་དོར་
བའི་སྒྲ་ཙམ་གྱི་སྤྱི་ཆོས་ཅན་ཡིན་པ་བཞིན་དུ་དོན་དམ་ཀུན་རྫོབ་བམ་རྫས་བཏགས་
གང་གིས་ཀྱང་ཁྱད་པར་དུ་མ་བྱས་པའི་ནང་གི་སྐྱེ་མཆེད་ཙམ་ཞིག་ཆོས་ཅན་དུ་་་་་
གཞག་ཅེས་པའོ། །བྱེ་བྲག་པ་ཞེས་པ་ནི་ཉན་ཐོས་བྱེ་སྨྲ་ཡིན་པར་གསུངས། གཉིས་
པ་དེ་མི་འཐད་པར་བསྟན་པ་ལ། དོན་དགག་པ་དང༌། དཔེ་དགག་པ་དང༌། དགག་
པ་དེ་གཏན་ཚིགས་ལའང་སྦྱར་བ་དང་། ཚུལ་དེ་དག་ལེགས་ལྡན་འབྱེད་རང་ཉིད་
ཀྱིས་ཁས་བླངས་པ་དང༌། ཡོད་པའི་ཕྱིར་ཞེས་པའི་གཏན་ཚིགས་ལ་རོལ་པོའི་ངོར་
མ་ངེས་པར་བསྟན་པའོ། །
དང་པོ་ལའང་གཉིས་ཏེ། དངོས་དང་མཐའ་དཔྱད་པའོ། །དང་པོ་ནི། དེ་ནི་དེ་ལྟར་
ཡང་མ་ཡིན་ཏེ། འདི་ལྟར་གང་གི་ཚེ་འདིར་སྐྱེ་བ་བཀག་པ་བསྒྲུབ་པར་བྱ་བའི་ཆོས་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
སུ་འདོད་པ་དེའི་ཚེ་དེ་ཁོ་ནར་དེའི་རྟེན་ཆོས་ཅན་ཕྱིན་ཅི་ལོག་ཙམ་གྱིས་བདག་་་་་་
དངོས་པོ་རྙེད་པ་ནི་ཉམས་པར་འགྱུར་བར་འདིས་རང་ཉིད་ཀྱིས་ཁས་བླངས་པ་ཉིད་
དོ༑ ༑ཕྱིན་ཅི་ལོག་དང་ཕྱིན་ཅི་མ་ལོག་པ་དག་ནི་ཐ་དད་པ་ཡིན་ནོ། །དེའི་ཕྱིར། །
གང་གི་ཚེ་རབ་རིབ་ཅན་གྱིས་སྐྲ་ཤད་ལ་སོགས་པ་ལྟར་ཕྱིན་ཅི་ལོག་གིས་ཡོད་པ་མ་
ཡིན་པ་ཡོད་པ་ཉིད་དུ་འཛིན་པ་དེའི་ཚེ་ནི་ཡོད་པར་གྱུར་པའི་དོན་ཆ་ཙམ་ཡང་་་་་་་
དམིགས་པར་ག་ལ་འགྱུར། གང་གི་ཚེ་རབ་རིབ་ཅན་མ་ཡིན་པས་སྐྲ་ཤད་ལ་སོགས་
པ་ལྟར་ཕྱིན་ཅི་མ་ལོག་པས་ཡང་དག་པ་མ་ཡིན་པ་སྒྲོ་མི་འདོགས་པ་དེའི་ཚེ་ན་ཡང་
གང་གིས་ན་དེའི་ཚེ་ན་ཀུན་རྫོབ་ཏུ་འགྱུར་བ་ཡོད་པ་མ་ཡིན་པར་གྱུར་པའི་དོན་ཆ་
ཙམ་ཡང་དམིགས་པ་ག་ལ་ཡོད། དེ་ཉིད་ཀྱི་ཕྱིར་སློབ་དཔོན་གྱི་ཞལ་སྔ་ནས་ཀྱང༌། །
གལ་ཏེ་མངོན་སུམ་ལ་སོགས་པའི། །དོན་གྱིས་འགའ་ཞིག་དམིགས་ན་ནི། །སྒྲུབ་
པའམ་བཟློག་པར་བྱ་ན་དེ། །མེད་ཕྱིར་ང་ལ་ཀླན་ཀ་མེད། །ཅེས་གསུངས་སོ། །
གང་གི་ཕྱིར་དེ་ལྟར་ཕྱིན་ཅི་ལོག་པ་དང་ཕྱིན་ཅི་མ་ལོག་པ་དག་ཐ་དད་པ་དེའི་ཕྱིར་
ཕྱིན་ཅི་མ་ལོག་པའི་གནས་སྐབས་ན་ཕྱིན་ཅི་ལོག་ཡོད་པ་མ་ཡིན་པའི་ཕྱིར་ན། གང་
ཞིག་ཆོས་ཅན་ཉིད་དུ་འགྱུར་བ་མིག་ཀུན་རྫོབ་པ་ལྟ་ག་ལ་ཡོད། དེའི་ཕྱིར་གཞི་མ་
གྲུབ་པའི་ཕྱོགས་ཀྱི་སྐྱོན་དང་། གཞི་མ་གྲུབ་པའི་གཏན་ཚིགས་ཀྱི་སྐྱོན་ལྡོག་པ་མེད་
པ་ཉིད་པས་འདི་ལན་མ་ཡིན་པ་ཉིད་དོ། །ཞེས་གསུངས་སོ། ། གང་དུ་
དེའི་དོན་ནི། སྐྱེ་བ་བཀག་པ་བསྒྲུབ་བྱའི་ཆོས་སུ་བྱས་ཏེ་སྟོང་པ་ཉིད་ཀྱི་དོན་གཏན་
ལ་འབེབས་པའི་ཚེ་ན། ནང་གི་སྐྱེ་མཆེད་ཙམ་མམ་སྣང་ཙམ་པོ་ཆོས་ཅན་མཐུན་སྣང་
དུ་འཇོག་པ་ནི་མི་འཐད་དེ། དེའི་ཚེ་ན་སྐྱེ་མེད་དེའི་རྟེན་འཁྲུལ་ཤེས་ཕྱིན་ཅི་ལོག་
ཙམ་གྱི་ངོར་སྣང་བའི་ཆོས་ཅན་མིག་སོགས་ནི་གནས་ལུགས་དེ་ཁོ་ནར་ཉམས་པ་སྟེ་
མ་གྲུབ་པར་ལེགས་ལྡན་འབྱེད་རང་ཉིད་ཀྱིས་ཁས་བླངས་པའི་ཕྱིར་རོ། །ཇི་ལྟར་ཞེ་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ན༑ སྐྱེ་བ་མེད་པ་ནི་རིགས་ཤེས་ཡང་དག་གི་ཡུལ་གྱི་གནས་སྐབས་ཡིན་ལ། ཆོས་
ཅན་ནང་གི་སྐྱེ་མཆེད་ཙམ་པོ་ནི་འཁྲུལ་ཤེས་ཕྱིན་ཅི་ལོག་གི་ཡུལ་གྱི་གནས་སྐབས་
ཡིན་པར་ཁས་ལེན་པས་ཕྱིན་ཅི་མ་ལོག་པའི་གནས་སྐབས་ན་ཕྱིན་ཅི་ལོག་པའི་་་་་
ཡུལ་ཡོད་པ་མ་ཡིན་པའི་ཕྱིར་ཏེ། དཔེར་ན། ཕྱིན་ཅི་ལོག་གི་ཤེས་པ་རབ་རིབ་ཅན་
གྱིས་མཐོང་བའི་ཡུལ་སྐྲ་ཤད་ལ་སོགས་པ་དེ་དག རབ་རིབ་མེད་པའི་ཤེས་པ་
ཡང་དག་པའི་ངོར་དེའི་ཆ་ཤས་ཙམ་ཡང་མེད་པ་བཞིན་ནོ། །དེས་ན་ཆོས་ཅན་ཀུན་
རྫོབ་པའི་མིག་ཙམ་པོའང་གྲུབ་པར་མི་འགྱུར་བས་ཆོས་ཅན་གཞི་མ་གྲུབ་བོ། །ཞེས་
པའོ། །
དེ་ལྟར་དུ་ཡང་ཀུན་མཁྱེན་མི་ཕམ་རྒྱ་མཚོས། ཡང་དག་པའི་གཟིགས་ངོར་ཅི་ཡང་
མ་རྙེད་པ་སྐྲ་ཤད་མེད་པའི་མཐོང་བ་ལྟ་བུའི་ངོར་ཆོས་ཅན་མཐུན་སྣང་བ་མེད་པ་་་་
དང༌༑ གནད་དེ་ལས་དགག་བྱ་ལ་ཁྱད་པར་སྦྱར་མི་དགོས་པ། ཞེས་གསུངས་སོ། །
སྐྱོན་འདི་ཡང་རྣམ་གྲངས་མ་ཡིན་པའི་དོན་དམ་གཏན་ལ་འབེབས་པ་ན་དགག་བྱ་ལ་
དོན་དམ་གྱི་ཁྱད་པར་སྦྱར་ན་འཇུག་གི་གཞན་དུ་དཀའོ། །འོ་ན་ཆོས་ཅན་དེ་ཉམས་
པར་གྱུར་པར་ལེགས་ལྡན་འབྱེད་ཀྱིས་ཇི་ལྟར་ཁས་བླངས་ཞེ་ན། གཏན་ཚིགས་
འདིའི་རྟགས་ཁྱབ་གཉིས་ཀ་ལེགས་ལྡན་འབྱེད་ཀྱིས་ཁས་བླངས་པར་གསལ་ཏེ།
དང་པོ་རྟགས་ཁས་བླངས་པ་ནི། ཤེས་རབ་སྒྲོན་མ་ལས། ཅི་སྟེ་བརྒྱ་ལ། འབྱུང་བ་
དང་ནི་འཇིག་པ་དག །མཐོང་ངོ་སྙམ་དུ་ཁྱོད་སེམས་ན། །བྱིས་པ་ཕལ་བའི་བློས་
མཐོང་བ་ནི་བདེན་གྱི། དོན་དམ་པར་ནི་མ་ཡིན་ཏེ། དོན་དམ་པར་འབྱུང་བ་བཀག་
པའི་ཕྱིར་དང༌། འབྱུང་བ་ལ་འཇིག་པ་མི་སྲིད་པའི་ཕྱིར་རོ། །དེའི་ཕྱིར། འབྱུང་བ་
དང་ནི་འཇིག་པ་དག །གཏི་མུག་ཉིད་ཀྱིས་མཐོང་བ་ཡིན། །ཅི་སྟེ་དེ་དག་གཏི་མུག་
གིས་མཐོང་བ་ཡིན་གྱི། དོན་དམ་པར་ནི་མ་ཡིན་ནོ་ཞེས་བྱ་བ་དེ་ཇི་ལྟར་ངེས་པར་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
ཤེས་ཤེ་ན། བཤད་པ། ཞེས་སོགས་གསུངས་པའི་ཕྱིར་རོ། །
གཉིས་པ་ཁྱབ་པ་ཁས་བླངས་པ་ནི། རྟོག་གེ་འབར་བ་ལས། མཁས་པའི་ཚུལ་ལ་
དཔྱད་པ་ལ། །གྲགས་པའི་གནོད་པ་ཡོད་མ་ཡིན། །དེ་ཉིད་ལ་ནི་མ་རིག་པའི། །
ལིང་ཏོག་མདོངས་པའི་ཚིག་སྐབས་མིན། །ཞེས་བྱ་བ་ནི་དཔེར་ན་མིག་ཐོགས་པ་
མེད་ཅིང་དྲི་མ་མེད་པས་ཡོངས་སུ་བཏགས་པའི་དོན་རིན་པོ་ཆེ་མརྒད་དང་། བཻཌཱུརྱ་
ལ་སོགས་པ་རིན་པོ་ཆེ་བརྟག་པ་དག་ལ་དམུས་ལོང་རྣམས་དང་། རབ་རིབ་ཀྱིས་
མིག་ཉམས་པ་རྣམས་ཀྱི་སྐབས་མ་ཡིན་གྱི། དེ་ལ་བློ་གསལ་བ་དང་མིག་དང་ལྡན་
པ་རྣམས་ཀྱི་སྐབས་ཡིན་པ་དེ་བཞིན་དུ། སྟོང་པ་ཉིད་ཀྱི་ལྟ་བའི་མིག་སྨན་གྱིས་
ཡོངས་སུ་སྦྱངས་པའི་རིགས་པ་དྲི་མ་མེད་པའི་མིག་ཡངས་པ་དང་ལྡན་པའི་མཁས་
པ་རྣམས་ཀྱི་སྐབས་ཡིན་གྱི། མ་རིག་པའི་ལིང་ཏོག་གིས་རྨོངས་པ་དང༌། དངོས་
པོའི་རང་གི་ངོ་བོ་མཐོང་བར་མི་ནུས་པ་རབ་རིབ་ཅན་དང་འདྲ་བ་ཁམས་གསུམ་་་་་
པའི་དངོས་པོ་སྣ་ཚོགས་ལ་རྟོག་པ་ཡང་དག་པ་མ་ཡིན་པའི་ཀུན་ཏུ་རྟོག་པས་ཀུན་
ནས་བསླངས་པའི་དྲི་མས་བློ་གྲོས་ཀྱི་མིག་དཀྲུགས་པ་མི་མཁས་པ་རྣམས་ཀྱི་ཚིག་
གི་སྐབས་མེད་པས་གྲགས་པའི་གནོད་པར་འགྱུར་རེ་སྐན། ཞེས་གསུངས་པའི་ཕྱིར་
རོ་སྙམ་དུ་སེམས་སོ། །
གཉིས་པ་མཐའ་དཔྱད་པ་ནི། འདིར་ཐལ་འགྱུར་པས་ཆོས་ཅན་མིག་ལ་སོགས་པ་
སྣང་ཙམ་པོ་དོན་དཔྱོད་ཀྱིས་དགག་མི་དགག་གང་ཡིན་ལ་གསུམ་སྟེ། རང་གི་འདོད་
པ་བརྗོད་པ་དང༌། དེ་ལ་སྒྲུབ་བྱེད་དགོད་པ་དང༌། མི་འཐད་པའི་རྩོད་པ་སྤང་བའོ།།
དང་པོ་ནི། སྤྱིར་ཐལ་འགྱུར་པའི་ལུགས་ལ་ཆོས་ཅན་མིག་སོགས་སྣང་ཙམ་པོ་འདི་
འགོག་པ་དང་མི་འགོག་པའི་གནས་སྐབས་གཉིས་ཡོད་དེ། གང་གི་ཚེ་འཕགས་པ་
རྣམས་ཀྱི་མཉམ་གཞག་ཡེ་ཤེས་ཚད་མར་བྱས་ཏེ་དངོས་པོ་རྣམས་ཀྱི་རང་བཞིན་་་་་
88



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
འཆད་པའི་ཚེ་དང་། འཇིག་རྟེན་པའི་ངོ་ཙམ་དུ་འཇིག་རྟེན་པའི་རྟོག་པ་ཚད་མར་
བྱས་ནས་འཇིག་རྟེན་དེ་ཉིད་ཀྱི་རྣམ་གཞག་འཆད་པའི་ཚེ་ནའོ། །དེ་ལ་དང་པོའི་
སྐབས་ན་ནི་འཕགས་པའི་མཉམ་གཞག་ཡེ་ཤེས་ཀྱི་ཡུལ་སྟོན་ཀའི་ཉི་མའི་གུང་གི་
ནམ་མཁའ་དག་པ་ལྟར་མཚན་མའི་དམིགས་པ་རྡུལ་ཕྲ་རབ་ཙམ་ཡང་མི་མངའ་བ་
ཡིན་པས་དེ་གཏན་ལ་འབེབས་པ་ན་གཟུང་འཛིན་གྱི་མཚན་མ་མཐའ་དག་བཀག་
དགོས་པས་ཆོས་ཅན་སྣང་བ་ཙམ་པོའང་བཀག་པ་ཡིན་ནོ། །གཉིས་པའི་ཚེ་ན་ཡང་
གནས་ཚུལ་ལ་དེ་ཁོ་ན་ལྟར་ལས་ཅུང་ཟད་ཀྱང་གཡོས་པ་མེད་ཀྱང་འཁྲུལ་ཤེས་ཅན་
རྣམས་ཀྱི་ངོར་མེད་སྣང་སྐྲ་ཤད་བཞིན་དུ་འབྱུང་བ་ཡིན་པས་དེ་ཉིད་འཆད་པ་ན་རེ་
ཞིག་གཞན་ངོ་ཙམ་གྱི་དབང་དུ་བྱས་ནས་དེ་མི་འགོག་པར་ཁས་ལེན་པ་ཡིན་ནོ། །
དེས་ན་ཐལ་འགྱུར་པའི་ལུགས་ཀྱི་རིགས་པའི་དགག་བྱ་དེ་ཇི་ལྟར་སྣང་བའི་བུམ་
སོགས་ཙམ་པོ་འདི་ཉིད་ཡིན་གྱི། དེ་ལས་ལོགས་སུ་དགག་བྱ་ཡན་གར་བ་འཚོལ་
བ་ལ་དགོས་པ་གང་ཡང་མེད་དེ། གོང་དུ་དགག་བྱ་ངོས་འཛིན་གྱི་སྐབས་སུ་བཤད་
པ་བཞིན་ནོ། ། ཕྱི་
གཉིས་པ་ལ་གཉིས་ཏེ། ལུང་གི་སྒྲུབ་བྱེད་དང་། རིགས་པའི་སྒྲུབ་བྱེད་དོ། །དང་པོ་
ནི༑ དེ་ལྟར་མིག་སོགས་ཙམ་པོ་འགོག་པ་དང་མི་འགོག་པའི་གནས་སྐབས་སོ་སོར་
ཕྱེས་ཏེ་འཆད་དགོས་པར་ནི་ཟླ་བའི་བརྒྱ་འགྲེལ་ལས། གང་གི་ཚེ་འཇིག་རྟེན་པའི་
དངོས་པོ་བཤད་པར་འདོད་པ་དེའི་ཚེ་ཕྱི་དང་ནང་གི་དོན་གྱིས་དབྱེ་བས་ཕུང་པོ་ལྔ་
ཆར་ཡང་འཇིག་རྟེན་པའི་རྟོག་པ་ཚད་མར་བྱས་ཏེ་ཁས་བླང་བར་བྱ་ལ། གང་གི་ཚེ་
འཇིག་རྟེན་ལས་འདས་པའི་དེ་ཁོ་ན་ཉིད་བཤད་པར་འདོད་པ་དེ་ཡི་ཚེ་འཕགས་་་་
པའི་ཡེ་ཤེས་ལ་ལྟོས་ནས་ཕུང་པོ་ལྔ་ཆར་ཡང་རང་བཞིན་གྱིས་སྟོང་པར་བཤད་པར་
བྱའོ། །ཞེས་དང་། འཇུག་འགྲེལ་ལས། འཇིག་རྟེན་གྱི་གནོད་པའི་ཡུལ་ཁྱད་པར་
84



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
ཅན་བསྟན་པར་བྱ་བའི་ཕྱིར། རེ་ཞིག་བདེན་པ་གཉིས་ཀྱི་རྣམ་པར་གཞག་པའི་
དབང་དུ་བྱས་ནས་བཤད་པ། ཞེས་གསུངས་པའི་ཕྱིར་རོ། །དེས་ན་འཇུག་པ་ལས།
གཞན་ལས་སྐྱེ་བའང་འཇིག་རྟེན་གྱིས་རྟོགས་ཏེ། །ཞེས་བརྩད་པའི་འཕྲོས་སུ།
བདེན་པ་གཉིས་སུ་ཕྱེས་ཏེ་གསུངས་དགོས་པའི་གནད་ཀྱང་འདི་ཉིད་ལ་ཐུག་པ་ཡིན་
པར་ཤིན་ཏུ་གསལ་ལོ། །
དེ་ལྟར་གཉིས་སུ་ཕྱེས་ནས་དངོས་པོའི་གནས་ལུགས་ཆོས་དབྱིངས་སྤྲོས་པ་དང་བྲལ་
བ་དེ་ཉིད་ནི་འཇིག་རྟེན་པའི་མིག་ཤེས་སོགས་ཤེས་པ་གང་གིའང་ཡུལ་མ་ཡིན་པས་
དེ་འཆད་པ་ན་འཕགས་པའི་ཡེ་ཤེས་ཁོ་ན་ཚད་མ་ཡིན་པས་དེ་འབའ་ཞིག་གི་དབང་
དུ་བྱས་ནས་བཤད་པས་ཆོག་གི་མིག་སོགས་ལ་ཅུང་ཟད་ཀྱང་ལྟོས་མི་དགོས་པས་
དེ་དག་གི་སྐལ་བར་མི་དགག་རྒྱུའི་ཆོས་གང་ཡང་མི་འཇོག་པར་ཐམས་ཅད་ནས་
ཐམས་ཅད་དུ་དགག་པར་བྱ་བ་ཡིན་ལ། དེའི་ཚེ་ན་མིག་སོགས་ནི་ཚད་མིན་ཡིན་
པས་དེས་གནོད་མི་སྲིད་པར་བཞེད་པའི་ཕྱིར་ཏེ། དེ་ལྟར་ཡང་འཇུག་པ་ལས།
གང་གི་ཚེ་སྐྱེ་བ་དགག་པ་འདི་ཁྱད་པར་དུ་ཡིན་པ་དེའི་ཚེ་ཇི་ལྟར་རབ་རིབ་ཅན་
རྣམས་ཀྱི་སྒྲ་ལ་སོགས་པའི་ངོ་བོ་ལ་དམིགས་པས་རབ་རིབ་མེད་པའི་ཤེས་པ་ལ་མི་
གནོད་པ་དེ་བཞིན་དུ། ཟག་པ་མེད་པའི་ཡེ་ཤེས་དང་བྲལ་བ་སོ་སོའི་སྐྱེ་བོ་
རྣམས་ཀྱི་ཤེས་པས་ཀྱང་གཟིགས་པ་ཟག་པ་མེད་པ་ལ་གནོད་པ་མ་ཡིན་པས་རྣམ་
པ་དེ་ལྟ་བུ་ཡུལ་ལ་འཇིག་རྟེན་གྱིས་གནོད་པ་མ་ཡིན་ནོ། ། ་་
ཞེས་དང༌། དོན་དམ་པའི་བདེན་པ་བསྟན་པར་འདོད་པས་དེ་ནི་བརྗོད་དུ་མེད་པའི་
ཕྱིར་དང་ཤེས་པའི་ཡུལ་མ་ཡིན་པ་ཉིད་ཀྱི་ཕྱིར་དངོས་སུ་བསྟན་པར་མི་ནུས་པས། །
ཉན་པར་འདོད་པ་སེམས་ལ་རང་གིས་མྱོང་བ་ཉིད་དུ་དེའི་རང་བཞིན་གསལ་བར་བྱ་
བའི་ཕྱིར་དཔེ་བཤད་པ། རབ་རིབ་མཐུ་ཡིས་སྐྲ་ཤད་ལ་སོགས་པའི། །ངོ་བོ་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ལོག་པ་གང་ཞིག་རྣམ་བརྟགས་པ། །དེ་ཉིད་བདག་ཉིད་གང་དུ་མིག་དག་པས། །
མཐོང་དེ་དེ་ཉིད་དེ་བཞིན་འདིར་ཤེས་གྱིས། །རབ་རིབ་ཀྱི་མཐུས་རབ་རིབ་ཅན་
གྱིས་རང་གི་ལག་ན་ཐོགས་པའི་བསེ་རུ་ལ་སོགས་སྣོད་ཀྱི་ནང་ན་སྐྲ་ཤད་ལ་སོགས་
པའི་ཚོགས་ཡོངས་སུ་འགྱུར་བཞིན་པར་མཐོང་བ་དེས་བསལ་པར་འདོད་ནས་སྣོད་
དེ་ལ་ཡང་དང་ཡང་དུ་སྒྲ་ཟློག་བྱེད་པའི་ཚེགས་ཐོབ་པར་རིག་སྟེ། འདི་ཅི་བྱེད་པ་
ཞིག་སྙམ་ནས་རབ་རིབ་མེད་པས་དེའི་གམ་དུ་ཕྱིན་ནས་སྐྲ་ཤད་ལ་ཡུལ་གྱི་ཡུལ་དེར་
མིག་གཏད་ཀྱང་སྐྲ་ཤད་ཀྱི་རྣམ་པ་དེ་དག་མ་དམིགས་ཤིང་། སྐྲ་ཤད་དེའི་རྟེན་ཅན་
དངོས་པོ་དང་དངོས་པོ་མེད་པ་དང་སྐྲ་ཤད་དང་སྐྲ་ཤད་མ་ཡིན་པ་དང་མཐོན་ཀ་ལ་
སོགས་པའི་ཁྱད་པར་དག་ཏུ་རྟོག་པར་བྱེད་པ་ཡང་མ་ཡིན་ནོ། ། ར ཎ:
ཡང་གང་གི་ཚེ་རབ་རིབ་ཅན་རབ་རིབ་མེད་པ་ལ་སྐྲ་ཤད་མཐོང་ངོ་ཞེས་རང་གིས་་་་་
བསམ་པ་སྟོན་པར་བྱེད་པ་དེའི་ཚེ་དེའི་རྣམ་པར་རྟོག་པ་བསལ་བར་འདོད་པས་རབ་
རིབ་ཅན་གྱི་དམིགས་པའི་ངོར་བྱས་ནས་འདི་ན་སྐྲ་ཤད་དག་ཡོད་པ་མ་ཡིན་ནོ་ཞེས་
དགག་པ་ལྷུར་བྱེད་པའི་ཚིག་སྨྲ་མོད་ཀྱི། སྨྲ་བ་པོ་འདི་ལ་དེ་ལ་སྐུར་པ་འདེབས་པ་
ཡོད་པ་མ་ཡིན་ནོ། །སྐྲ་ཤད་དག་གི་དེ་ཁོ་ན་ཉིད་ནི་གང་ཞིག་རབ་རིབ་མེད་པས་
མཐོང་བ་དེ་ཡིན་གྱི་ཅིག་ཤོས་ནི་མ་ཡིན་ནོ། །དེ་བཞིན་དུ་མ་རིག་པའི་རབ་རིབ་
ཀྱིས་གནོད་པ་བྱས་པས་དེ་ཁོ་ན་ཉིད་མ་མཐོང་བ་དག་གིས་ཕུང་པོ་དང་ཁམས་དང་
སྐྱེ་མཆེད་ལ་སོགས་པའི་རང་གི་ངོ་བོ་དམིགས་པ་གང་ཡིན་པ་དེ་ནི་དེ་དག་གི་ངོ་བོ་
ཀུན་རྫོབ་པའོ། །གལ་ཏེ་ཕུང་པོ་ལ་སོགས་པ་དེ་དག་ཉིད་མ་རིག་པའི་བག་ཆགས་
དང་བྲལ་བ་སངས་རྒྱས་བཅོམ་ལྡན་འདས་རྣམས་ཀྱི་རབ་རིབ་ཅན་མ་ཡིན་པས་སྐྱ་
ཤད་མཐོང་བའི་ཚུལ་དུ་རང་བཞིན་གང་གིས་གཟིགས་པ་དེ་ནི་དེ་དག་གི་དོན་དམ་
པའི་བདེན་པའོ། ། དང་པོ་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ། །
ཞེས་དང་། དེའི་ཕྱིར་དེ་ལྟར་ན་དེ་ཁོ་ན་ཉིད་བསམ་པ་ལ་འཕགས་པ་རྣམས་ཁོ་ན་
ཚད་མ་ཡིན་གྱི་འཕགས་པ་མ་ཡིན་པ་དག་ནི་མ་ཡིན་ནོ། །ཅི་སྟེ་འཇིག་རྟེན་གྱི་
གནོད་པ་བརྗོད་པར་འདོད་པས་དེ་ཁོ་ན་ཉིད་རྣམ་པར་དཔྱོད་པ་ལ་འཇིག་རྟེན་གྱི་
མཐོང་བ་ཡང་ཚད་མ་ཉིད་དུ་ཁས་ལེན་ན་དེ་ལྟ་ཡིན་དང༌། གལ་ཏེ་འཇིག་རྟེན་ཚད་
མ་ཡིན་ན་ནི། | །འཇིག་རྟེན་དེ་ཉིད་མཐོང་བས་འཕགས་གཞན་གྱིས། །ཅི་དགོས་
འཕགས་པའི་ལམ་གྱིས་ཅི་ཞིག་བྱ། །བླུན་པོ་ཚད་མར་རིགས་པའང་མ་ཡིན་ནོ། །
འཇིག་རྟེན་ཚད་མ་ཉིད་དུ་ཁས་བླངས་པ་ཡིན་པ་དང་། དེ་ཉིད་དེ་ཁོ་ན་ཉིད་མཐོང་
བ་ཡིན་པའི་ཕྱིར་མ་རིག་པ་སྤངས་པ་ཡིན་པར་ཁས་བླང་བར་བྱ་དགོས་ན། གང་གི་
ཕྱིར་བླུན་པོ་ནི་ཚད་མར་རིགས་པ་ཡང་མ་ཡིན་ནོ། །གང་ལ་གང་གི་ཡུལ་ཅན་གྱི་མི་
ཤེས་པ་ཡོད་པ་དེ་ནི་དེ་ལ་ཚད་མ་ཉིད་མ་ཡིན་པར་མཐོང་སྟེ། དཔེར་ན་ནོར་བུ་རིན་
པོ་ཆེ་ལ་སོགས་པ་བརྟགས་པ་ལ་དེ་མི་ཤེས་པ་རྣམས་ལྟ་བུའོ། །
མིག་ལ་སོགས་པ་དག་ཁོ་ནས་དེ་ཁོ་ན་ཉིད་ངེས་པའི་ཕྱིར། འཕགས་པའི་ལམ་ཁོང་
དུ་ཆུད་པར་བྱ་བའི་ཕྱིར། ཚུལ་ཁྲིམས་དང་། ཐོས་བ་དང་། བསམ་པ་དང༌། བསྒོམ་
པ་ལ་སོགས་པའི་བསྒྲིམ་པ་འབྲས་བུ་དང་བཅས་པ་མ་ཡིན་པར་ཡང་འགྱུར་བ་ཞིག་
ན་དེ་ནི་དེ་ལྟར་ཡང་མ་ཡིན་ནོ། །དེའི་ཕྱིར། རྣམ་ཀུན་འཇིག་རྟེན་ཚད་མིན་དེ་ཡི་
ཕྱིར། །དེ་ཉིད་སྐབས་སུ་འཇིག་རྟེན་གནོད་པ་མེད། །ཇི་སྐད་བཤད་པའི་ཚུལ་འདི་
ལས་ན་དེ་ཁོ་ན་ཉིད་ཀྱི་སྐབས་སུ་འཇིག་རྟེན་རྣམ་པ་ཐམས་ཅད་དུ་ཚད་མ་མ་ཡིན་
ཞིང་༑་ དེ་ཁོ་ན་ཉིད་ཀྱི་སྐབས་སུ་འཇིག་རྟེན་གྱིས་གནོད་པ་ཡང་མ་ཡིན་ནོ། །ཞེས་
གསུངས་པའི་ཕྱིར་རོ། །ཞེས་དང་། སད་པར་གྱུར་ན་གསུམ་ཆར་ཡོད་མིན་ལྟར། །
གཏི་མུག་གཉིད་སད་ལས་དེ་དེ་བཞིན་ནོ། །ཇི་ལྟར་གཉིད་ཟད་པས་སད་པར་གྱུར་
པ་རྨི་ལམ་དུ་དམིགས་པ་གསུམ་པོ་ཡོད་པ་མ་ཡིན་པ་དེ་བཞིན་དུ། མ་རིག་པའི་
87



བ
།
དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
གཉིད་མ་ལུས་པར་དྲུངས་ཕྱུང་བ་ཆོས་ཀྱི་དབྱིངས་མངོན་སུམ་དུ་མཛད་པ་རྣམས་ལ་
ཡང་གསུམ་ཆར་ཡོད་པ་མ་ཡིན་པས། ཕྱི་རོལ་མེད་པར་རྣམ་པར་ཤེས་པ་ཡོད་པ་
མ་ཡིན་ནོ། །
ཞེས་དང༌། བརྒྱ་འགྲེལ་ལས། དེའི་ཕྱིར་དེ་ལྟར་འཇིག་རྟེན་པའི་ཐ་སྙད་ལ་གནས་
པ་ཡིན་དང་འཇིག་རྟེན་ཁོ་ན་ལས་བུམ་པ་མངོན་སུམ་མོ་ཞེས་བྱ་བར་བརྗོད་པར
རིགས་ཀྱི་རང་བཞིན་ཚོལ་བའི་དུས་སུ་དེ་ཉིད་རིག་པས་དེ་སྐད་དུ་སྨྲ་བར་འོས་པ་
མ་ཡིན་ཏེ། བུམ་པ་རང་གི་ངོ་བོ་རྣམ་པ་ཐམས་ཅད་དུ་མ་དམིགས་པའི་ཕྱིར་རོ། །
ཞེས་གསུངས་པའི་ཕྱིར་རོ། །དེ་ལྟར་ལུང་དེ་དག་ལས་རབ་རིབ་མེད་པ་དང་སད་
པའི་གང་ཟག་དག་གི་ངོ་ན་སྐྲ་ཤད་ཀྱི་སྣང་བ་དང་རྨི་ལམ་གྱི་སྣང་བ་གཏན་ནས་་་་་
མེད་པ་བཞིན་དུ་གནས་ལུགས་རྟོགས་པའི་ཤེས་རབ་ཀྱི་ངོ་ན་སྣང་བ་སྣ་ཚོགས་པ་
འདི་གཞི་ནས་མེད་པར་གསལ་བར་གསུངས་པ་དང་། ། འཇིག་རྟེན་ལ་ལྟོས་ནས་
བུམ་པ་མངོན་སུམ་ཞེས་བརྗོད་པ་ལས། རང་བཞིན་གཏན་ལ་འབེབས་པ་ན་དེ་
མངོན་སུམ་དུ་ཁས་མི་ལེན་གསུངས་པས་མིག་ཙམ་པོའང་དགག་དགོས་པར་ལེགས་
པར་གྲུབ་པ་ཡིན་ནོ། ། ག་པའི་ བ ་ས་ ་
བློ་གཟུ་བོར་གནས་པ་རྣམས་ལ་ནི་ཚད་ལྡན་གྱི་ལུང་གསལ་ཁ་ཅན་འདི་སྙེད་ཅིག་
དཔང་པོར་བཞུགས་པས་ཐེ་ཚོམ་མེད་ལ། ཚིག་གི་འཐེན་རྩོད་ཙམ་གྱི་ཕྱིར་བརྗོད་
ཚུལ་གྱི་ཁྱད་པར་སྣ་ཚོགས་སྦྱར་བར་འདོད་ན་ནི་ཅི་དགར་སྦྱོར་ལ་རག་གོ །གཞན་
ཡང་རང་རྒྱུད་པ་དག་གིས་སྣང་ཙམ་མི་འགོག་པར་སྨྲས་པ་ལ་ཟླ་བ་གྲགས་པས་་་་་
དགག་པ་མང་དུ་བརྗོད་པའི་ཡང་ཕྱིར་ཏེ། དེ་ཉིད་ལས། ཅི་སྟེ་ཡང་དེ་ལྟར་དངོས་
པོ་ལ་མངོན་པར་ཞེན་པའི་བདོག་པ་ཐམས་ཅད་ཀུན་ནས་གཅོད་པ་ན་བྲེད་ཤ་ཐོན་
པ་ཐ་སྙད་ཀྱི་བདེན་པ་ལ་མངོན་པར་ཞེན་པ་འདི་གང་ཞིག་ཀུན་ནས་ཉོན་མོངས་པ་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
དང་རྣམ་པར་བྱང་བའི་རྒྱུར་གྱུར་པ་རྫས་ཀྱི་བདག་ཉིད་འགའ་ཞིག་སྐྱེ་བར་འགྱུར་
བར་བྱ་དགོས་སོ་ཞེས་སྨྲ་ན། དེ་ལྟ་ན་ཡང་དེ་སྐད་དུ་སྨྲ་བ་ལ་ཚིག་ཙམ་ཞིག་ལྷག་མ་
ལུས་པར་འགྱུར་རོ། །ཅིའི་ཕྱིར་ཞེ་ན། དེ་ཉིད་སྐབས་སུ་རིགས་པ་གང་ཞིག་གིས། །
བདག་དང་གཞན་ལས་སྐྱེ་བ་རིགས་མིན་པའི། །རིགས་དེས་ཐ་སྙད་དུ་ཡང་རིགས་
མིན་པས། །ཁྱོད་གྱི་སྐྱེ་བ་གང་གིས་ཡིན་པར་འགྱུར། །ཇི་ལྟར་དོན་དམ་པའི་སྐབས་
སུ་ཇི་སྐད་བཤད་པའི་རིགས་པས་བདག་དང་གཞན་ལས་སྐྱེ་བ་མི་རུང་བ་དེ་བཞིན་
དུ་ཐ་སྙད་དུ་ཡང་། དེ་ཉིད་ཀྱིས་སྐྱེ་བར་མི་རིགས་པས་ཁྱོད་ཀྱི་དངོས་པོ་རྣམས་ཀྱི་
སྐྱེ་བ་གང་གིས་འགྲུབ་པར་འགྱུར། དེའི་ཕྱིར་རང་གི་མཚན་ཉིད་ཀྱི་སྐྱེ་བ་ནི་བདེན་
པ་གཉིས་ཆར་དུ་ཡང་ཡོད་པ་མ་ཡིན་ནོ་ཞེས་མི་འདོད་བཞིན་དུ་ཡང་གདོན་མི་ཟ་
བར་ཁས་བླང་བར་བྱའོ། །
ཞེས་དང༌། ཟླ་བའི་རིགས་པ་དྲུག་ཅུ་པའི་འགྲེལ་བ་ལས། ཅི་སྐྱེ་བ་ངོ་བོ་ཉིད་ཀྱིས་
མེད་ཀྱང་བླ་སྟེ། ཐ་སྙད་དུ་གཟུགས་སྐྱེས་སོ་ཚོར་བ་སྐྱེས་སོ་ཞེས་བྱ་བས་སྐྱེ་བ་ཡོད་
དོ་སྙམ་དུ་སེམས་ན། ཀྱེ་མ་ལམ་ལོག་པར་སོང་དུ་གདོན་མི་ཟའོ། །མཁས་པས་ནི་
གཟུ་བོ་ལྟ་བུའི་བློས་རྣམ་པར་དཔྱད་པའི་རིག་པ་སྙམ། རང་བཞིན་དུ་ནི་གང་མ་
སྐྱེས། །དེ་ནི་སྐྱེས་ཞེས་ཇི་སྐད་བྱ། །སའི་རང་གི་མཚན་ཉིད་ནི་སྲ་བ་སྟེ། གལ་ཏེ་དེ་
རང་གི་མཚན་ཉིད་དུ་མ་སྐྱེས་པར་སེམས་ན་དེ་གཤེར་བའི་མཚན་ཉིད་དུ་སྐྱེས་ཞེས་
བརྟག་ཏུ་ནི་མི་རུང་ན། དེ་གཞན་གང་ཅི་ཞིག་ཏུ་སྐྱེ་བར་བརྟག དེ་བས་ན་བདག་
དང་གཞན་ལས་སྐྱེ་བ་མི་སྲིད་པས་སྐྱེ་བ་མེད་པ་གྲུབ་བོ། །ཞེས་གསུངས་པའི་ཕྱིར་
གཉིས་པ་རིགས་པའི་སྒྲུབ་བྱེད་ནི། སྣང་བ་ཙམ་པོ་ཆོས་ཅན། དོན་དཔྱོད་རིགས་
པའི་དགག་བྱ་ཡིན་ཏེ། སྣང་ཙམ་རང་གི་ངོ་བོའང་སྤྲོས་བྲལ་དུ་བསྒྲུབ་དགོས་པའི་
89



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཕྱིར། ཁྱབ་སྟེ། བུམ་སོགས་ཀྱི་སྣང་བ་གཟུང་འཛིན་གྱི་སྤྲོས་པ་ཡིན་པ་གང་ཞིག །
དེ་མ་གྲུབ་པར་གཏན་ལ་མ་ཕབ་ན་སྤྲོས་བྲལ་མི་འགྲུབ་པའི་ཕྱིར་རོ། །གལ་ཏེ་
དོན་དཔྱོད་ཀྱིས་དཀག་ཀྱང་དེ་དཔྱད་བཟོད་དམ་བདེན་གྲུབ་བཀག་པ་ཡིན་སྙམ་ན།
དཔྱད་བཟོད་དམ་བདེན་གྲུབ་བཀག་པ་ཞེས་པ་དེ་མིག་སོགས་ཀྱི་ཡུལ་དུ་སྣང་བའི་
གཟུགས་སོགས་ཀྱི་ཆོས་འདི་དག་ཡིན་ནམ་དེ་ལས་གཞན་ཞིག་ཡིན། དང་པོ་ལྟར་
ན་སྣང་ཙམ་གྱི་ཆོས་འདི་ག་ཉིད་དཔྱད་མ་བཟོད་པ་དང་མ་གྲུབ་པ་ཡིན་པས་སྣང་
ཙམ་བཀག་པ་ཡིན་ནོ། །གཉིས་པ་ལྟར་ན་གཟུགས་སོགས་ཀྱི་ཆོས་འདི་དག་ལས་
གཞན་ཞིག་བཀག་ཏུ་ཆུགས་ཀྱང་དེས་སྣང་ཙམ་སྤྲོས་བྲལ་དུ་སྒྲུབ་པ་ལ་ཅི་ཞིག་ཕན་
ཏེ། འབྲེལ་བ་མེད་པའི་ཕྱིར་རོ། །
དེས་ན་དོན་དཔྱོད་ཀྱི་རིགས་པ་ཅི་ཙམ་ཞིག་བཀོད་ཀྱང་བདེན་གྲུབ་བམ་དཔྱད་་་་
བཟོད་སོགས་ཀྱི་མིང་ཅན་སྒྲོ་བཏགས་གསར་པ་ཞིག་བཀག་པར་སོང་ནས་གཟུང་
འཛིན་ཕྲ་བ་དེ་འགོག་ཐབས་གཏན་ནས་མེད་པར་གྱུར་ནས་མཐར་བདེན་པར་གྲུབ་
པའི་སྤྲོས་པ་མེད་ཀྱང་ཀ་བུམ་སོགས་ཀྱི་སྤྲོས་པ་ནི་སོ་ན་གནས་པ་ཁོ་ན་ཡིན་ནོ། །
པད་ས་ལའི་རྒྱལ་པོ་འཆར་བྱེད་ལ་གདམས་པ་ལས། ། རང་སྣང་རྡུལ་བཤིག་རྡུལ་
ཡང་ཆས་གཞིག་མེད། །ཅེས་གསུངས་པ་བཞིན། ཐག་པ་སྤུ་ཉག་དང༌། དེ་རྡུལ་
ཕྲན་དང༌། དེའང་ཆ་མེད་དང༌། དེ་ཉིད་གཞི་མེད་དུ་གྱུར་ནས་མཐར་ནམ་མཁའ་
སྟོང་པ་ལྟར་དུ་གྱུར་པ་དེ་ནི་མདུན་ན་མངོན་སུམ་དུ་སྣང་བའི་ཐག་པ་འདི་ཉིད་ད་་་་
ལྟར་དུ་སོང་བ་ཡིན་གྱི། ཐག་པ་གཉིས་པ་ཞིག་གསར་དུ་བྱུང་ནས་དེ་མེད་པར་བྱས་
པ་ག་ལ་ཡིན། མདོ་ལས། ཆོས་རྣམས་བདེན་པར་མ་གྲུབ་པའི་དཔེར་ཆུ་ཤིང་གི་
སྙིང་པོ་བཞིན་ཞེས་གསུངས་ན། དེ་ཡང་མངོན་སུམ་དུ་མཐོང་བའི་ཆུ་ཤིང་འདི་ཕར་
ཕར་བཤིག་པས་སྙིང་པོ་མ་རྙེད་པ་ཡིན་ནོ། །་་་་་ ་་་་་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
དེ་བཞིན་དུ་སྣམ་བུ་བཤིག་ནས་སྣལ་མ་སོགས་དང་ཤིང་རྟ་བཤིག་ནས་ཡན་ལག་
སོགས་ནས་གཞི་མེད་ཀྱི་བར་དུ་གྱུར་པ་དེ་ཡང་མངོན་སུམ་དུ་མཐོང་རྒྱུ་འདི་དག་་་་
ཡིན་གྱི། གཞན་ཞིག་ག་ལ་ཡིན། གལ་ཏེ་ཡིན་ན་དོན་དཔྱོད་ཀྱིས་ཅི་ལྟར་དཔྱད་
ཀྱང་འཇིག་རྟེན་པའི་ཐ་སྙད་ལ་ཅི་ཡང་མི་གནོད་པས་དོན་དཔྱོད་ཀྱིས་དཔྱད་ན་་་་་་
འཇིག་རྟེན་པའི་ཐ་སྙད་ཉམས་དོགས་གཏན་ནས་མི་དགོས་པར་འགྱུར་ལ། དེ་ལྟ་
ན་ཟླ་བའི་འཇུག་འགྲེལ་ལས། རྣམ་པར་དཔྱད་པར་བྱས་ན་ནི་འཇིག་རྟེན་པའི་ཐ་
སྙད་ཉམས་པར་འགྱུར་ཏེ། ཞེས་གསུངས་པ་མི་འཐད་པར་འགྱུར་རོ། །གཞན་ཡང་
འཇིག་རྟེན་པའི་བདེན་འཛིན་ལྷན་སྐྱེས་ལ་གནོད་པ་ཅི་ཡང་བྱེད་མི་ནུས་ཏེ། དེ་དག་
གིས་མིག་གིས་མཐོང་རྒྱུ་དང་ལག་པས་རེག་རྒྱུ་ཡོད་ཅིང་དོན་བྱེད་ནུས་པའི་དངོས་
པོ་འདི་རྣམས་ཡོད་པར་འཛིན་པ་ཡིན་གྱི། ཐ་སྙད་དུ་གཏན་ནས་ཡོད་མ་མྱོང་བའི་
བདེན་གྲུབ་ཅེས་བྱ་བའི་གྲུབ་མཐའི་སྒྲོ་བཏགས་དེ་ནི་འཇིག་རྟེན་པ་ཕལ་པ་དག་
གིས་ཤེས་ཀྱང་མི་ཤེས་སོ། །་
: ་ །ལུས་དང་།
དེས་ན་བདེན་གྲུབ་བམ་སྣང་ཙམ་ཡང་རུང་སྟེ། ཕྱི་ནང་གི་དངོས་པོ་གང་ལའང་དོན་
དཔྱོད་ཀྱིས་དཔྱད་ཚེ་རྡུལ་ཕྲ་རབ་ཙམ་ཡང་མི་རྙེད་པ་འདི་མངོན་སུམ་ཡིན་པས་མི་
དགག་པར་སྨྲས་ཀྱང་ཚིག་ཙམ་དུ་ཟད་དོ། །དེས་ན་དོན་དཔྱོད་ཀྱིས་བུམ་པ་ལ་
དཔྱད་པ་ན་འཇིམ་པ་ལས་རྫ་མཁན་གྱིས་བྱས་ཤིང་མེས་སོ་བཏང་བ་ཆུ་སྐྱོར་གྱི་་་་་
དོན་བྱེད་པ་དེ་འདྲ་ཞིག་མ་རྙེད་པ་ནི་དོན་དཔྱོད་ཀྱིས་སྣང་ཙམ་གྱི་བུམ་པ་ཉིད་བཀག་
པའམ་ཁེགས་པའི་དོན་ཡིན་ནོ། །སྣང་ཙམ་ནི་མ་རྙེད་པ་ཡིན་གྱི་མེད་པར་རྙེད་པ་
མིན་ནོ་ཞེ་ན། འོ་ན། བདེན་གྲུབ་ཀྱང་མ་རྙེད་པ་ཡིན་གྱི་མེད་པར་རྙེད་པ་མིན་པར་
མཚུངས་ཏེ། རིགས་པས་དཔྱད་པའི་ཚེ་དེ་གཉིས་ལ་རྙེད་མི་རྙེད་ཀྱི་ཁྱད་པར་རྡུལ་
ཕྲ་ རབ་ཙམ་ཡང་མི་དམིགས་པའི་ཕྱིར་རོ། །ཐ་སྙད་ཚད་མའི་ངོར་ཡོད་པའི་ཕྱིར་
91



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཁྱད་ཡོད་སྙམ་ན། དོན་དཔྱོད་ཀྱིས་མ་རྙེད་ཀྱང་ཐ་དཔྱོད་ཀྱིས་དམིགས་པའི་ཕྱིར་དེས་
མ་ཁེགས་པར་སྨྲ་ན། མིག་ནི་རབ་རིབ་ཅན་གྱི་མཐོང་བ་ཡིས། །སོགས་ཀྱི་ལུང་དང་
འགལ་ཞིང་། བདེན་གྲུབ་ཀྱང་མི་ཁེགས་པར་འགྱུར་ཏེ། བདེན་འཛིན་གྱི་ངོར་སྣང་
བའི་ཕྱིར་རོ། །བདེན་མེད་དུ་རྟོགས་པའི་ཚེ་མི་སྣང་ཞེ་ན། བུམ་སོགས་ཀྱི་སྣང་བ་
ཙམ་པོའང་དངོས་པོའི་གནས་ཚུལ་འཇལ་བའི་མཉམ་གཞག་དང་སངས་རྒྱས་ཀྱི་
རང་སྣང་ན་མི་དམིགས་པར་མཚུངས་སོ། ། ང་ཚོ་དང་
དེས་ན་ཐ་སྙད་ཀྱི་བློ་ལ་སྣང་བ་ཙམ་རྒྱུ་མཚན་དུ་བྱས་ཏེ། འཕགས་པའི་གཟིགས་པ་
ཆོས་དབྱིངས་སྤྲོས་བྲལ་འཆད་པའི་ཚེ་ནའང་མི་དགག་པར་འདོད་པ་མི་འཐད་དེ། །
སྐབས་སུ་མ་བབས་པའི་ཕྱིར་ཏེ། སད་པའི་སྐྱེས་བུའི་ཤེས་པ་ལ་ལྟོས་ནས་ཉིན་སྣང་
གི་རྟ་གླིང་གིས་དག་པའི་ས་ཕྱོགས་སུ་རྟ་གླང་ཡོད་མེད་ཀྱི་རྣམ་གཞག་འཆད་ཚེ། རྨི་
ལམ་གྱི་རྟ་གླང་གི་སྣང་ཙམ་པོ་རྨི་ལམ་དུ་སྣང་བ་ཙམ་རྒྱུ་མཚན་དུ་བྱས་ཏེ་རྟ་གླང་་་་
ཙམ་མི་དགག་པར་སྨྲས་པ་དང་མཚུངས་སོ། །མདོར་ན་སྣང་ཙམ་ལ་དོན་དཔྱོད་
ཀྱིས་ཅི་ཡང་མ་བྱས་ཕྱིན་གཞན་དཔྱད་བཟོད་སོགས་གང་བཀག་ཀྱང་རུང་དེས་སྣང་
ཙམ་ཡང་སྟོང་ཉིད་དུ་བསྟན་ན་དེར་ཟད་ལ། མ་བསྟན་ན་ནི་ངེས་པར་མི་སྟོང་བར་
ལྷག་མར་ལུས་ལ་དེ་ལྟ་ན་རིགས་ཆེན་གསུམ་པོའང་འདིའི་སྟེང་དུ་འབབ་པ་ཁོ་ན་
ཡིན་ནོ། །
གསུམ་པ་རྩོད་པ་སྤང་བ་ནི། འོ་ན། འཇུག་པ་ལས། གལ་ཏེ་ཁྱོད་ལ་འཇིག་རྟེན་མི་
གནོད་ན། །འཇིག་རྟེན་ཉིད་ལྟོས་འདི་ནི་དགག་པར་གྱིས། །ཁྱོད་དང་འཇིག་རྟེན་
འདིར་རྩོད་གྱིས་ཤིག་དང༌། ཕྱི་ནས་སྟོབས་ལྡན་བདག་གིས་བསྟེན་པར་བྱ། །ཞེས་
དང༌ ༑ དབུ་མ་ཤེས་རབ་ལ་འཇུག་པ་ལས། མངོན་སུམ་ལ་སོགས་འགལ་ཞེ་ན། །
མ་ཡིན་མ་བརྟག་ཉམས་དགའ་ཙམ། །འདིར་ནི་བདག་གིས་དགག་པ་མེད། །ཅེས་
92



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
དང་། ཚིག་གསལ་ལས། ཆུ་འདོད་པས་སྣོད་ལྟར་ཐོག་མར་གདོན་མི་ཟ་བར་ཀུན་
རྫོབ་ཇི་ལྟར་གནས་པ་ཁས་བླང་བར་བྱའོ། །ཞེས་དང༌། བརྒྱ་འགྲེལ་ལས། ཁོ་བོ་
ཅག་གི་རྣམ་པར་དཔྱོད་པ་དོན་རང་བཞིན་ཚོལ་བ་ལྷུར་བྱེད་པ་ཉིད་ཀྱི་ཕྱིར་རོ། །
ཁོ་བོ་ཅག་ནི་འདིར་དངོས་པོ་རྣམས་རང་གི་ངོ་བོས་གྲུབ་པ་འགོག་གི་མིག་ལ་སོགས་
པ་བྱས་ཤིང་རྟེན་ཅིང་འབྲེལ་བར་འབྱུང་བའི་ལས་ཀྱི་རྣམ་པར་སྨིན་པ་ཉིད་ནི་མི་ས་
འགོག་པའོ། །ཞེས་སོགས་དང་། སྤྱོད་འཇུག་ལས།ཇི་ལྟར་མཐོང་ཐོས་ཤེས་པ་དག།
འདིར་ནི་དགག་པར་བྱ་མིན་ཏེ། །འདིར་ནི་སྡུག་བསྔལ་རྒྱུར་གྱུར་པའི། །བདེན་
པར་ཞེན་པ་དགག་བྱ་ཡིན། །ཞེས་གསུངས་པའི་ཕྱིར་ཞེ་ན། སྐྱོན་མེད་དེ། དེ་ནི་
གོང་དུ་བཤད་པ་བཞིན་བདེན་གཉིས་སོ་སོར་ཕྱེས་ཏེ་འཇིག་རྟེན་པའི་ངོ་ཙམ་གྱི་་་་༌
དབང་དུ་བྱས་ཏེ་འཆད་པའི་སྐབས་ཡིན་པའི་ཕྱིར་ཏེ། འབྲས་ཕྱིར་འདི་དག་མེད་
ཀྱང་ཡོད་དོ་ཞེས། །འཇིག་རྟེན་ངོར་བྱས་བདག་ནི་སྨྲ་བར་བྱེད། །ཅེས་གསུངས་པ་
ལྟར་རོ། །
སྣང་ཙམ་དགག་མི་དགག་གམ་དགག་བྱ་ལ་དོན་དམ་གྱི་ཁྱད་པར་སྦྱར་མི་སྦྱར་འདི་
ལ་བོད་སྔ་ཕྱིའི་མཁས་པ་རྣམས་ཀྱིས་རང་རང་གི་གྲུབ་མཐའ་སྒྲུབ་པ་ལ་བཀའ་དང་
བསྟན་བཅོས་རྒྱུད་སྡེ་མན་ཆད་ཀྱི་ལུང་མང་དུ་དྲངས་ནས་ཕན་ཚུན་རྩོད་མོད། སྣང་
ཙམ་དགག་པར་གསུངས་པ་ཐམས་ཅད་ནི་འཕགས་པའི་མཉམ་གཞག་གི་གནས་
སྐབས་དང༌། མི་དགག་པར་གསུངས་པ་ཐམས་ཅད་ནི་རྗེས་ཐོབ་བདེན་གཉིས་སོ་
སོར་ཕྱེས་པའི་གཞན་ངོའི་ཁས་ལེན་གྱི་གནས་སྐབས་ཡིན་པར་གཞུང་དེ་དག་ཉིད་
ན་ཤིན་ཏུ་གསལ་བས་སྲ་སྲེ་རུ་མ་སོང་བ་གནད་ཀྱི་དོན་ནོ། །དེས་ན་དགེ་འདུན་
ཆོས་འཕེལ་གྱིས། གྲོགས་པོ་མཚན་མར་ཞེན་པའི་བདེན་འཛིན་དང༌། །གྲོགས་
ཀྱིས་ཕན་པར་རྟོགས་པའི་ཚད་མ་གཉིས། །སྲེད་པ་སྐྱེད་ལ་ཁྱད་པར་མི་འདུག་
93



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
པས༑ ༑ཐ་སྙད་ཚད་གྲུབ་འཇོག་ལ་བློ་མ་བདེ། །ཞེས་དང༌། མཁོ་ཚད་བཟང་ཚད་
སེམས་ཀྱི་འཆར་སྒོ་ཀུན། །གུད་དུ་ཕྱེ་ནས་ཚད་མར་འདོད་པ་དེས། །སྒྱུ་མའི་གྲོང་
ཁྱེར་ཞིག་པའི་ཐང་སྟོང་དུ། །མིག་འཕྲུལ་ནོར་བུའི་ཕུང་པོ་སླར་ཡང་རྙེད། །བཞིན་
རས་ཅུང་ཟད་འགྱུར་ཡང་འགྱུར་བྱེད་ཅིང་། །མེ་ལོང་ཅུང་ཟད་འགྱུར་ཡང་འགྱུར་
བྱེད་པ། །མི་བརྟན་འགྱུར་བའི་ཤེས་བྱའི་གཟུགས་བརྙན་འདི། །ནམ་ཞིག་མཐའ་
ལ་གཏན་དུ་ཡལ་བར་ངེས། །ཞེས་གསུངས་པ་འདི་དག་ལ་གོ་བ་ཤིན་ཏུ་ཟབ་མོ་
ཡོད་ཀྱང་དེང་སང་འགའ་རེས་ལན་གྱི་ངལ་བ་སྣ་ཚོགས་བྱེད་པ་ནི་ ཇི་སྐད་དུ། ལ་
རེའི་རྒྱབ་ན་ མི་མཐུན་ཆོས་ལུགས་རེ། །དེ་ཡི་རྗེས་འབྲང་མཁས་བླུན་སྟོང་ཕྲག་
རེ། །འདི་ཉིད་བདེན་ལ་འདི་ཡིས་མི་བསླུ་ཞེས། །རང་གི་བདེན་ཁ་རང་ལ་སྦྱིན་པ་
འདི། །རིགས་མཐུན་སྐྱེ་བོའི་ཚོགས་རྣམས་ཉམས་རེ་དགའ། །མི་མཐུན་ཚོགས་ལ་
སྨྲས་ན་ཞེ་རེ་ཁྲེལ། །ཞེས་གསུངས་པ་ཁོ་ནར་ཟད་དོ། ། ན།:|: : 1:|:
འོ་ན་རང་ལུགས་སུ་ཐ་སྙད་ཚད་གྲུབ་ཁས་མི་ལེན་ནམ་ཞེ་ན། ཤན་ཕྱེས་ནས་འཆད་
པ་གལ་ཆེ་སྟེ། གོང་བཤད་བཞིན་མཉམ་གཞག་ལ་ཟློ་བའི་སྐབས་སུ་མི་བཞེད་
མོད་༑ རྗེས་ཐོབ་འཇིག་རྟེན་པའི་ངོར་བཞེད་དེ། བརྒྱ་འགྲེལ་ལས། གང་གི་ཚེ་
འཇིག་རྟེན་པའི་དངོས་པོ་བཤད་པར་འདོད་པ་དེའི་ཚེ་ཕྱི་དང་ནང་གི་དོན་གྱིས་དབྱེ་
བས་ཕུང་པོ་ལྔ་ཆར་ཡང་འཇིག་རྟེན་པའི་རྟོག་པ་ཚད་མར་བྱས་ཏེ་ཁས་བླང་བར་བྱ་
ལ༑ ཞེས་འཇིག་རྟེན་པའི་རྟོག་པ་ཚད་མར་བྱེད་པར་གསུངས་ལ། འཇིག་རྟེན་པའི་
རྟོག་པ་ཞེས་པ་ནི་འཇུག་པ་ལས། གནོད་པ་མེད་པའི་དབང་པོ་དྲུག་རྣམས་ཀྱིས། །
གཟུང་བ་གང་ཞིག་འཇིག་རྟེན་གྱིས་རྟོག་སྟེ། །ཞེས་པ་དེ་ཉིད་ཡིན་ལ། གཟུགས་
སོགས་མིག་སོགས་ཀྱིས་གྲུབ་པར་ཡང་ཁས་ལེན་པའི་ཕྱིར་དང༌། གཞན་ཡང་ཚིག་
གསལ་ལས། ཚད་མ་བཞི་གསུངས་པའི་ཡང་ཕྱིར་རོ། །ཚད་གྲུབ་དེ་ཉིད་རྟོག་
94



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
བཏགས་ཀྱང་ཡིན་ཏེ། དེ་ལ་དོན་དཔྱོད་ཀྱིས་དཔྱད་ན་ཅུང་ཟད་ཀྱང་མ་གྲུབ་པའི་
སྣང་བ་ཡིན་པའི་ཕྱིར་རོ། །དེ་ལྟར་དུའང་ཀུན་མཁྱེན་མི་ཕམ་རྒྱ་མཚོའི་གཞུང་སྤྱིའི་
དཀའ་གནད་ལས། རྟོག་པས་བཏགས་པ་ཡིན་ཡང་དེ་ལྟར་སྣང་བ་ཡོད་པ་དེས་ཚད་
གྲུབ་ཀྱང་བཞག་ཆོག ཅེས་གསུངས་སོ། །
དེ་ལྟའི་ཐ་སྙད་ཀྱི་རྣམ་གཞག་དེ་ཡང་ཐལ་འགྱུར་པས་གཞན་ངོ་ཙམ་དུ་ཁས་བླངས་
པ་ཡིན་གྱི། རང་རྒྱུད་པ་ལྟར་རང་ལུགས་སུ་ནི་ནམ་ཡང་ཁས་མི་ལེན་ནོ། །རང་རྒྱུད་
པས་ནི་དོན་དམ་པར་མེད་ཀྱང་ཀུན་རྫོབ་ཏུ་ཡོད་ཅེས་རང་ལུགས་སུ་ཁས་ལེན་ཏེ་
འདི་ནི་ཐལ་རང་གི་ཐ་སྙད་ཀྱི་ཁྱད་པར་རོ། །ཞེས་
གཉིས་པ་དཔེ་དགག་པ་ནི། དཔེ་ལ་ཡང་འདྲ་བ་ཡོད་པ་མ་ཡིན་ནོ། །དེར་ནི་སྒྲའི་
སྤྱི་དང་མི་རྟག་པ་ཉིད་ཀྱི་སྤྱི་ཁྱད་པར་བརྗོད་པར་མི་འདོད་པ་གཉི་ག་ལ་ཡང་ཡོད་
ན༑ དེ་བཞིན་དུ་མིག་གི་སྤྱི་ནི་སྟོང་པ་ཉིད་དང་སྟོང་པ་ཉིད་མ་ཡིན་པར་སྨྲ་བ་དག་
གིས་ཀུན་རྫོབ་ཏུ་ཡང་ཁས་མ་བླངས་ལ། དོན་དམ་པར་ཡང་མ་ཡིན་པས་དཔེ་ལ་
ཡང་འདྲ་བ་ཡོད་པ་མ་ཡིན་ནོ། །ཞེས་གསུངས་ཏེ། གོང་དུ་སྨྲས་པའི་དཔེ་དང་
འདི་མི་འདྲ་སྟེ། དེར་ནི་རྟག་མི་རྟག་གང་གིས་ཀྱང་ཁྱད་པར་དུ་བྱས་པའི་སྒྲ་ཙམ་
མཐུན་སྣང་དུ་ཁས་ལེན་ལ། འདིར་ནི་མིག་ཙམ་པོ་དེ་ཀུན་རྫོབ་ཏུའང་ཐུན་མོང་དུ་
ཁས་མ་བླངས་ལ་དོན་དམ་པར་ཡང་མ་བླངས་པའི་ཕྱིར་རོ་ཞེས་པའོ། །དེ་ཡང་ཐལ་
འགྱུར་པས་ཀྱང་རྗེས་ཐོབ་ཤན་འབྱེད་པའི་ཚེ་ན་མིག་ཙམ་ཁས་ལེན་མོད། འདིར་
མཉམ་གཞག་ལ་ཟློ་བའི་སྐབས་ཡིན་པས་དེ་ཙམ་ཡང་ཁས་མི་ལེན་པ་ཡིན་ནོ། །
གསུམ་པ་ནི། གཞི་མ་གྲུབ་པའི་ཕྱོགས་ཀྱི་ཉེས་པ་བརྗོད་པའི་ཚུལ་གང་ཡིན་པ་འདི་
ཉིད་ནི། ཡོད་པའི་ཕྱིར་ཞེས་བྱ་བའི་གཏན་ཚིགས་འདི་ལ་མ་གྲུབ་པའི་སྐྱོན་བརྗོད་
པ་ལ་ཡང་སྦྱར་བར་བྱའོ། །ཞེས་གསུངས་ཏེ། གོང་དུ་ལེགས་ལྡན་འབྱེད་ལ་གཞི་མ་
95



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
གྲུབ་པའི་ཉེས་པ། ནང་གི་སྐྱེ་མཆེད་རྣམས་དོན་དམ་པར་རང་ལ་མ་གྲུབ། ཀུན་
རྫོབ་པར་གཞན་ལ་མ་གྲུབ། སྣང་ཙམ་པོ་ཡང་ཕྱིན་ཅི་ལོག་གི་རྙེད་དོན་ཡིན་པས་
ཕྱིན་ཅི་མ་ལོག་པའི་བློའི་ཡུལ་འཆད་པ་ན་མ་གྲུབ་ཅེས་བརྗོད་པ་དེ་ཉིད་ཡོད་པའི་
ཕྱིར་ཞེས་པའི་གཏན་ཚིགས་འདི་མ་གྲུབ་པའི་སྐྱོན་བརྗོད་པའི་ཕྱིར་དུའང་སྦྱར་བར་
བྱ་ཞེས་པའོ། །བཞི་པ་ལ་དངོས་དང༌། ཚུལ་དེས་སྒྲུབ་བྱེད་གཞན་རྣམས་ཀྱང་སྐྱོན་
ཅན་དུ་སོང་བར་བསྟན་པའོ། །་་་་་་
དང་པོ་ནི། དེ་ལྟ་བུ་དེ་ནི་འདི་ལྟར་ཡིན་ཏེ། གང་གི་ཕྱིར་ཇི་སྐད་བསྙད་པའི་དོན་
འདི་ནི་རྟོག་གེ་བ་འདིས་རང་ཉིད་ཀྱིས་ཁས་བླངས་པ་ཡིན་ནོ། །ཇི་ལྟར་ཞེ་ན། ནང་
གི་སྐྱེ་མཆེད་རྣམས་སྐྱེད་པར་བྱེད་པ་རྒྱུ་ལ་སོགས་པ་ནི་ཡོད་པ་ཁོ་ན་ཡིན་ཏེ། དེ་
ལྟར་དེ་བཞིན་གཤེགས་པས་གསུངས་པའི་ཕྱིར་རོ། །གང་དེ་བཞིན་གཤེགས་པས་
ཇི་སྐད་གསུངས་པ་དེ་ནི་དེ་བཞིན་ཏེ། དཔེར་ན་མྱ་ངན་ལས་འདས་པ་ནི་ཞི་བའོ་
ཞེས་བྱ་བ་བཞིན་ནོ་ཞེས་གཞན་གྱིས་བཀོད་པའི་སྒྲུབ་བྱེད་འདི་ལ། འདིར་ཁྱོད་ཀྱི་
གཏན་ཚིགས་ཀྱི་དོན་དུ་འདོད་པ་གང་ཡིན། དེ་བཞིན་གཤེགས་པས་ཀུན་རྫོབ་ཏུ་
དེ་སྐད་གསུངས་པའི་ཕྱིར་རམ། འོན་ཏེ་དོན་དམ་པར་གསུངས་པའི་ཕྱིར། གལ་ཏེ་
ཀུན་རྫོབ་ཏུ་ཡིན་ན་ནི་རང་ལ་གཏན་ཚིགས་ཀྱི་དོན་མ་གྲུབ་པ་ཉིད་དོ། །འོན་ཏེ་དོན་
དམ་པར་ན། ད་
གང་ཚེ་ཆོས་ནི་ཡོད་པ་དང་། །མེད་དང་ཡོད་མེད་མི་འགྲུབ་པས། །དེའི་ཚེ་འབྲས་བུ་
ཡོད་པ་དང་མེད་པ་དང༌། གཉི་གའི་བདག་ཉིད་ཀྱི་རྐྱེན་བསལ་བའི་ཕྱིར། ཇི་ལྟར་
སྒྲུབ་བྱེད་རྒྱུ་ཞེས་བྱ། །དེ་ལྟ་ཡིན་ན་མི་རིགས་སོ། །
དེ་ནི་སྒྲུབ་པར་བྱེད་པའི་རྒྱུ་མ་ཡིན་པ་ཁོ་ནའོ་ཞེས་བྱ་བ་ནི་ངག་གི་དོན་ཏོ། །དེའི་
ཕྱིར་དོན་དམ་པར་བསྒྲུབ་པར་བྱ་བ་དང་། སྒྲུབ་པར་བྱེད་པ་ཉིད་མ་གྲུབ་པའི་ཕྱིར། །



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
གཏན་ཚིགས་མ་གྲུབ་པའི་དོན་ཉིད་དང་འགལ་བའི་དོན་ཉིད་དོ་ཞེས་འདིས་སྐྱོན་་་་་
འདི་སྨྲས་པ་ཡིན་ནོ། །ཞེས་གསུངས་སོ། །དེའི་དོན་ནི་རང་སྡེའི་དངོས་སྨྲ་བས་ནང་
གི་སྐྱེ་མཆེད་ལ་སྐྱེ་བའི་རྒྱུ་སོགས་ཡོད་དེ། དེ་བཞིན་གཤེགས་པས་དེ་ལྟར་དུ་
གསུངས་པའི་ཕྱིར་ཞེས་པ་ལ་སོགས་པ་སྨྲས་པ་ལ། ལེགས་ལྡན་འབྱེད་ཀྱིས་བདེན་
པ་གཉིས་ཀྱི་སྒོ་ནས་བརྟགས་ཏེ་ཀུན་རྫོབ་ཏུ་ཡོད་པར་གསུངས་པའི་ཕྱིར་ཞེ་ན་ནི་
ཁྱོད་ལ་མ་གྲུབ། དོན་དམ་པར་ཡོད་པར་གསུངས་པའི་ཕྱིར་ཞེ་ན། དེ་ནི་མི་འཐད་
དེ༑ གང་གི་ཚེ་ན་ཆོས་རྣམས་ཡོད་པ་དང་མེད་པ་དང་གཉིས་ཀའི་རང་བཞིན་ཅན་
དུ་མ་གྲུབ་པ་དེའི་ཚེ་ན་འབྲས་བུ་སྐྱེད་པའི་རྐྱེན་ཡོད་པ་དང་མེད་པ་དང་གཉིས་ཀའི་
བདག་ཉིད་ཀྱང་བསལ་བ་ཡིན་པས་ན་ཇི་ལྟར་སྒྲུབ་པར་བྱེད་པའི་རྒྱུ་ཞེས་བྱ་སྟེ། །
རིགས་པ་མ་ཡིན་ནོ། །ཞེས་འབྱུང་བས་དོན་དམ་པའི་ཡོད་པ་ནི་སྒྲུབ་བྱེད་ཀྱི་རྒྱུ་མ་
ཡིན་ནོ། །
དེས་ན་ནང་གི་སྐྱེ་མཆེད་ཀྱི་རྒྱུ་སོགས་དོན་དམ་པར་ཡོད་དེ། དེར་ཡོད་པར་གསུངས་
པའི་ཕྱིར་ཞེ་ན་མ་གྲུབ་པ་དང་ཀུན་རྫོབ་ཏུ་ཡོད་པར་གསུངས་པའི་ཕྱིར་ཞེ་ན་འགལ་
བར་འགྱུར་རོ་ཞེས་ལེགས་ལྡན་འབྱེད་ཀྱིས་སྨྲས་པ་ཡིན་ནོ། །ཞེས་པའོ། །གཉིས་
པ་ནི། གང་གི་ཕྱིར་དེ་ལྟར་འདིས་རང་ཉིད་ཀྱི་ཚུལ་འདིས་གཏན་ཚིགས་མ་གྲུབ་
པར་ཁས་བླངས་པ་དེའི་ཕྱིར། དངོས་པོའི་ཆོས་གཏན་ཚིགས་སུ་བཀོད་པའི་རྗེས་སུ་
དཔག་པ་ཐམས་ཅད་ལ་གཏན་ཚིགས་ལ་སོགས་པར་རང་ལ་མ་གྲུབ་པའི་ཕྱིར་སྒྲུབ་
པར་བྱེད་པ་ཐམས་ཅད་རྣམ་པར་འཇིག་པར་འགྱུར་རོ། །འདི་ལྟ་སྟེ། དོན་དམ་པར་
ན་ནང་གི་སྐྱེ་མཆེད་རྣམས་དེ་དག་གི་རྐྱེན་གཞན་དག་ལས་སྐྱེ་བ་མེད་དེ། གཞན་
ཡིན་པའི་ཕྱིར་དཔེར་ན་བུམ་པ་བཞིན་ནོ། །ཡང་ན་དོན་དམ་པར་གཞན་གྱིས་བརྗོད་
པར་འདོད་པའི་མིག་ལ་སོགས་པ་ནང་གི་སྐྱེ་མཆེད་འགྲུབ་པར་བྱེད་པ་དག་རྐྱེན་མ་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཡིན་པར་ངེས་ཏེ། གཞན་ཡིན་པའི་ཕྱིར། དཔེར་ན་སྣལ་མ་ལ་སོགས་པ་བཞིན་ནོ་
ཞེས་བྱ་བ་འདིར་གཞན་ཉིད་ཅེས་བྱ་བ་ལ་སོགས་པ་རང་ཉིད་ལ་མ་གྲུབ་པ་ཡིན་ནོ།།
ཇི་ལྟར་འདིས་ནང་གི་སྐྱེ་མཆེད་རྣམས་སྐྱེས་པ་ཁོ་ན་ཡིན་ཏེ། དེ་དག་གི་ཡུལ་དང་
ལྡན་པའི་ཐ་སྙད་ཁྱད་པར་ཅན་བྱེད་པའི་ཕྱིར་རོ། །ཞེས་གཞན་གྱིས་བརྗོད་པའི་
གཏན་ཚིགས་འདི་ལ་མ་གྲུབ་པར་བརྗོད་པར་འདོད་པས། འདི་སྐད་དུ་འོན་ཏེ་དོན་
དམ་པར་རྣལ་འབྱོར་པ་མཉམ་པར་གཞག་པའི་ཤེས་རབ་ཀྱི་མིག་གིས་དངོས་པོ་་་་
རྣམས་ཀྱི་ཡང་དག་པ་ཇི་ལྟ་བ་བཞིན་ཉིད་མཐོང་བའི་སྐྱེ་བ་དང་འགྲོ་བ་ལ་སོགས་པ་
དག་ཡོད་པར་བསྒྲུབས་ན་ནི། དེའི་ཚེ་དེ་དག་གི་ཡུལ་དང་ལྡན་པའི་ཐ་སྙད་ཁྱད་
པར་ཅན་བྱེད་པའི་ཕྱིར་རོ་ཞེས་བྱ་བའི་གཏན་ཚིགས་མ་གྲུབ་པའི་དོན་ཉིད་དོ། །
འགྲོ་བ་ཡང་སྐྱེ་བ་བཀག་པ་ཁོ་ནས་བཀག་པའི་ཕྱིར་རོ་ཞེས་སྨྲས་པ་ཡིན་ཏེ། དེ་
བཞིན་དུ་རང་གིས་བྱས་པའི་སྒྲུབ་པར་བྱེད་པ་ལ་ཡང་། དོན་དམ་པར་མ་སོང་བ་ལ་
འགྲོ་བ་མེད་དེ། ལམ་ཡིན་པའི་ཕྱིར། སོང་བའི་ལམ་བཞིན་ནོ། །ཞེས་བྱ་བའི་
གཏན་ཚིགས་ལམ་ཉིད་རང་ཉིད་ལ་མ་གྲུབ་པའི་དོན་ཉིད་དུ་སྦྱར་བར་བྱ་ལ། དོན་
དམ་པར་བརྟེན་པ་དང་བཅས་པའི་མིག་ནི་གཟུགས་ལ་ལྟ་བར་མི་བྱེད་དེ། མིག་གི་
དབང་པོ་ཡིན་པའི་ཕྱིར། དཔེར་ན་དེ་དང་མཚུངས་པ་བཞིན་ནོ་ཞེས་བྱ་བ་དང་། །
དེ་བཞིན་དུ་མིག་ནི་གཟུགས་ལ་ལྟ་བར་མི་བྱེད་དོ། །འབྱུང་བ་ལས་གྱུར་པ་ཉིད་ཀྱི་
ཕྱིར། དཔེར་ན་གཟུགས་བཞིན་ནོ་ཞེས་བྱ་བ་དང་། ས་ནི་སྲ་བའི་ངོ་བོ་མ་ཡིན་ཏེ། །
འབྱུང་བ་ཡིན་པའི་ཕྱིར། དཔེར་ན་རླུང་བཞིན་ནོ། །ཞེས་བྱ་བ་ལ་སོགས་པ་དག་ཏུ་
ཡང་གཏན་ཚིགས་ལ་སོགས་པ་རང་ཉིད་ལ་མ་གྲུབ་པ་སྦྱར་བར་བྱའོ། །
ཞེས་གསུངས་ཏེ། ཁྱོད་ཀྱིས་བརྟགས་པའི་ཚུལ་དེས་ཕ་རོལ་པོའི་གཏན་ཚིགས་མ་
གྲུབ་པར་ཁས་བླངས་པ་དེས་ནི་དངོས་པོའི་ཆོས་ཡོད་པ་ལ་སོགས་པ་གཏན་ཚིགས་



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
སུ་བཀོད་པའི་རྗེས་དཔག་ཐམས་ཅད་འཇིག་པར་འགྱུར་པ་ཡིན་ཏེ། གཞན་ཡིན་
པའི་ཕྱིར་ཞེས་པ་ལ་སོགས་པའི་གཏན་ཚིགས་དེ་རྣམས་དོན་དམ་པ་རང་ལ་མ་གྲུབ།
ཀུན་རྫོབ་པ་གཞན་ལ་མ་གྲུབ་ཅེས་སྦྱར་ནའོ། །གཞན་ཡང་ནང་གི་སྐྱེ་མཆེད་རྣམས་
ནི་སྐྱེས་པ་ཡིན་ཏེ། སྐྱེ་མཆེད་དེ་དག་གི་ཡུལ་གཟུགས་སྒྲ་དྲི་ལ་སོགས་པ་ལྡན་པའི་
ཐ་སྙད་ཁྱད་པར་ཅན་སྐྱེའོ་འགྲོའོ་ཞེས་པ་ལ་སོགས་བྱེད་པའི་ཕྱིར་རོ་ཞེས་རང་སྡེ་
དངོས་པོར་སྨྲ་བ་དག་གིས་བརྗོད་པ་ན། ལེགས་ལྡན་གྱིས་དེ་མ་གྲུབ་པར་བརྗོད་
པར་འདོད་ནས་འདི་སྐད་དུ། གང་གི་ཚེ་རྣལ་འབྱོར་པའི་མཉམ་གཞག་ཡེ་ཤེས་ཀྱི་
ངོར་དེ་ལྟར་ཡོད་པར་སྒྲུབ་ན་ནི་གཏན་ཚིགས་མ་གྲུབ་ལ། འགྲོ་བ་ཡང་མ་གྲུབ་སྟེ། །
སྐྱེ་བ་བཀག་པས་ཁེགས་པའི་ཕྱིར་ཞེས་སྨྲས་སོ། །དེ་ལྟ་ན་ཚུལ་དེས་རང་གིས་
བཀོད་པའི་སྒྲུབ་བྱེད། ལམ་ཡིན་པའི་ཕྱིར་ཞེས་པ་དང༌། མིག་གི་དབང་པོ་ཡིན་
པའི་ཕྱིར་ཞེས་པ་དང༌། འབྱུང་བ་ལས་གྱུར་པ་ཉིད་ཀྱི་ཕྱིར་ཞེས་པ་དང༌། འབྱུང་བ་
ཡིན་པའི་ཕྱིར་ཞེས་པ་ལ་སོགས་པའང་རང་ཉིད་ལ་མ་གྲུབ་པར་སྦྱར་བར་བྱའོ། །
ཞེས་པའོ། །
ལྔ་པ་ནི། ཡོད་པའི་ཕྱིར་ཞེས་བྱ་བའི་གཏན་ཚིགས་འདི་ཡང་ཕ་རོལ་པོའི་ལྟར་ན།
ཅི་ནང་གི་སྐྱེ་མཆེད་རྣམས་ཡོད་པའི་ཕྱིར་ཤེས་པ་ཡོད་པ་ལྟར་བདག་ལས་མི་སྐྱེ་བ་
ཞིག་གམ། འོན་ཏེ་བུམ་པ་ལ་སོགས་པ་བཞིན་དུ་བདག་ལས་སྐྱེ་བ་ཞིག་ཡིན་ཞེས་
མ་ངེས་པ་ཡིན་ནོ། །གལ་ཏེ་བུམ་པ་ལ་སོགས་པ་ཡང་བསྒྲུབ་བྱར་མཚུངས་པའི་ཕྱིར་
མ་ངེས་པ་ཉིད་མ་ཡིན་ནོ་ཞེ་ན། དེ་ནི་དེ་ལྟར་མ་ཡིན་ཏེ། དེ་སྐད་དུ་མ་སྨྲས་པའི་ཕྱིར་
རོ༑ །ཞེས་གསུངས་ཏེ། ཁྱོད་ཀྱི་ཡོད་པའི་ཕྱིར་ཞེས་པའི་གཏན་ཚིགས་འདི་གྲངས་
ཅན་པ་དག་གི་ངོར་མ་ངེས་པར་འགྱུར་ཏེ། བུམ་པ་ལ་སོགས་པ་ཕྱིའི་སྐྱེ་མཆེད་
རྣམས་བདག་ལས་སྐྱེ་བ་དང་ཡོད་པ་ཡིན་པའི་ཕྱིར་རོ། །གལ་ཏེ་བུམ་པ་ལ་སོགས་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
པའང་སྐྱེ་མེད་དུ་བསྒྲུབ་བྱར་མཚུངས་པས་སྐྱོན་མེད་ཅེ་ན། མ་ཡིན་ཏེ། ཁྱོད་ཀྱིས་
དོན་དམ་པར་ནང་གི་སྐྱེ་མཆེད་རྣམས་ཞེས་སྨྲས་ཀྱི་ཕྱིའི་སྐྱེ་མཆེད་མ་སྨྲས་པའི་ཕྱིར་
རོ༑ ༑ཞེས་པའོ། །
ལྔ་པ་སྐྱོན་དེ་དག་རང་ལ་མི་འཇུག་པར་བསྟན་པ་གཉིས་ཏེ། དོགས་པ་དགོད་པ་
དང་། ལན་བརྗོད་པའོ། །དང་པོ་ནི། གལ་ཏེ་གཞན་གྱི་རྗེས་སུ་དཔག་པ་དག་ལ་
སྐྱོན་ཇི་སྐད་དུ་སྨྲས་པ་དེ་བཞིན་དུ་རང་གི་རྗེས་སུ་དཔག་པ་ལ་ཡང་ཇི་སྐད་སྨྲས་པའི་
ཉེས་པར་ཐལ་བས་གཞི་མ་གྲུབ་པ་དང་། གཏན་ཚིགས་མ་གྲུབ་པ་ལ་སོགས་པའི་
སྐྱོན་དེ་ཉིད་དུ་འགྱུར་བ་མ་ཡིན་ནམ། དེའི་ཕྱིར་གང་གཉི་ག་ལ་སྐྱོན་དུ་འགྱུར་བ་
དེས་ནི་གཅིག་ལ་བརྒལ་བར་མི་བྱ་སྟེ། དེས་ན་སྐྱོན་འདི་དག་ཐམས་ཅད་མི་རིགས་
པར་འགྱུར་རོ་ཞེ་ན། ཞེས་གསུངས་ཏེ། ལེགས་ལྡན་འབྱེད་ལ་སྐྱོན་བརྗོད་པ་ དེ་ དག་
ནི་ཟླ་བ་གྲགས་པ་རང་གི་གཏན་ཚིགས་དག་ལའང་མཚུངས་པ་མ་ཡིན་ནམ། དེས་
ན་སྐྱོན་བརྗོད་མི་རིགས་སོ་ཞེས་པའོ། །གཉིས་པ་ལན་བརྗོད་པ་ལ་གཉིས་ཏེ། རང་
གི་གཏན་ཚིགས་དེ་དང་མི་མཚུངས་པའི་རྒྱུ་མཚན་དང༌། དེའི་ཕྱིར་རྟོག་གེའི་གཏན་
ཚིགས་རང་རྒྱུད་འགོད་པ་ལ་དགོས་པ་མེད་པར་བསྟན་པའོ། །
དང་པོ་ལ་མདོར་བསྟན་པ་དང་རྒྱས་པར་བཤད་པ་གཉིས་ལས། དང་པོ་ནི། བརྗོད་
པར་བྱ་སྟེ། རང་གི་རྒྱུད་ཀྱི་རྗེས་སུ་དཔག་པ་སྨྲ་བ་དག་ལ་ཉེས་པ་འདིར་འགྱུར་གྱི། །
ཁོ་བོ་ཅག་ནི་རང་རྒྱུད་ཀྱི་རྗེས་སུ་དཔག་པ་མི་སྦྱོར་ཏེ། རྗེས་སུ་དཔག་པ་དག་ནི་
གཞན་གྱི་དམ་བཅའ་བ་འགོག་པ་ཙམ་གྱི་འབྲས་བུ་ཅན་ཡིན་པའི་ཕྱིར་རོ། །ཞེས་
གསུངས་ཏེ། རང་གི་རྒྱུད་ཀྱི་གཏན་ཚིགས་འགོད་པར་བྱེད་པ་དག་ལ་ཉེས་པ་འདིར་
འགྱུར་ཏེ། ཆོས་ཅན་དང་གཏན་ཚིགས་རང་གཞན་གཉིས་ཀའི་ངོར་ཐུན་མོང་དུ་
གྲུབ་པར་བྱ་དགོས་པའི་ཕྱིར། ཁོ་བོ་ཅག་ཐལ་འགྱུར་པ་དག་གིས་ནི་སྟོང་པ་ཉིད་ཀྱི་
100



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
དོན་གཏན་ལ་འབེབས་པའི་ཚེ་ན་རང་རྒྱུད་མི་འགོད་དེ། གཞན་གྱི་དམ་བཅའ་ལ་
ཁས་ལེན་ནང་འགལ་བསྟན་པའི་སྒོ་ནས་འགོག་པ་ཙམ་གྱི་དགོས་པ་ཅན་ཡིན་གྱི་
རང་ལུགས་ལ་ཁས་བླངས་པ་ཅི་ཡང་མེད་པའི་ཕྱིར་རོ། །ཞེས་པའོ། ། དེ་ལ་
གཉིས་པ་རྒྱས་པར་བཤད་པ་ནི། འདི་ལྟར་གཞན་མིག་ལྟའོ་ཞེས་བྱ་བར་རྟོག་པ་དེ་
ནི་མིག་ལ་རང་གི་བདག་ཉིད་མི་ལྟ་བའི་ཆོས་ཀྱང་འདོད་ལ། གཞན་ལ་ལྟ་བའི་ཆོས་
མེད་ན་མི་འབྱུང་བ་ཉིད་དུ་ཡང་ཁས་བླངས་པ་ཡིན་ཏེ། དེའི་ཕྱིར་གང་དང་གང་ལ་
རང་གི་བདག་ཉིད་ལྟ་བ་མེད་པ་དེ་དང་དེ་ལ་ནི་གཞན་ལ་ལྟ་བ་ཡང་ཡོད་པ་མ་ཡིན་
ཏེ༑ དཔེར་ན་བུམ་པ་བཞིན་ནོ། །མིག་ལ་ཡང་རང་གི་བདག་ཉིད་མི་ལྟ་བ་ཡོད་པ་
ཡིན་ཏེ། དེའི་ཕྱིར་གཞན་ལྟ་བ་ཡང་འདི་ལ་མེད་དོ། །དེའི་ཕྱིར་རང་གི་བདག་ཉིད་
མི་ལྟ་བ་དང་འགལ་བར་སྔོན་པོ་ལ་སོགས་པ་གཞན་ལ་ལྟ་བ་རང་ལ་གྲགས་པའི་་་་་
རྗེས་སུ་དཔག་པ་དང་འགལ་བ་ཡིན་ནོ། །ཞེས་དེ་ལ་གྲུབ་པའི་རྗེས་སུ་དཔག་པས་
སེལ་བར་བྱེད་པ་ཡིན་ནོ། །གང་གི་ཕྱིར་རྗེས་སུ་དཔག་པ་དག་གིས་འདི་ཙམ་ཞིག་
བརྗོད་པར་བྱ་བ་ཡིན་པས། གང་ལས་ཉེས་པ་མཚུངས་པར་འགྱུར་བ། ཁོ་བོ་ཅག་
གི་ཕྱོགས་ལ་ཇི་སྐད་བསྙད་པའི་སྐྱོན་འཇུག་པ་ག་ལ་ཡོད། ཅེས་གསུངས་ཏེ། ཐལ་
འགྱུར་པའི་རྗེས་དཔག་དག་གིས་ནི་ཕ་རོལ་པོ་རང་གི་ཁས་ལེན་ནང་འགལ་བ་འདི་
ཙམ་ཞིག་བརྗོད་པའི་སྒོ་ནས་སེལ་བར་བྱེད་པ་ཡིན་པས་ཉེས་པ་ག་ལ་མཚུངས་ཞེས་
པ་སྟེ། འདིའི་དོན་སྔར་བཤད་ཟིན་ཏོ། ། དེ ་
གཉིས་པ་ལ་གཉིས་ཏེ། རྟོག་གེའི་གཏན་ཚིགས་མ་བརྗོད་ཀྱང་ཕ་རོལ་པོའི་ལོག་
རྟོག་དགག་ནུས་པ་དང༌། ཚུལ་དེ་རྟོག་གེ་པ་དག་གིས་ཀྱང་ཁས་ལེན་དགོས་ཚུལ་
བཤད་པའོ། །དང་པོ་ནི། ཡང་ཅི་གང་ཡང་རུང་བ་ལ་གྲུབ་པའི་རྗེས་སུ་དཔག་པའི་
སྒོ་ནས་ཀྱང་རྗེས་སུ་དཔག་པས་གནོད་པ་ཡོད་དམ་ཞེ་ན། ཡོད་དེ་དེ་ཡང་རང་ཉིད་
101



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ལ་གྲུབ་པའི་གཏན་ཚིགས་ཉིད་ཀྱིས་ཡིན་གྱི། གཞན་ལ་གྲུབ་པས་ནི་མ་ཡིན་ཏེ།
འཇིག་རྟེན་ཉིད་དུ་མཐོང་བའི་ཕྱིར་རོ། །འཇིག་རྟེན་ན་ནི་རེས་འགའ་དཔང་པོའི་
རྒོལ་བ་དང་ཕྱིར་རྒོལ་གཉིས་ཀྱི་ཚད་མར་བྱས་པའི་ཚིག་གིས་རྒྱལ་བའམ་ཕམ་པར་
འགྱུར་ལ། རེས་འགའ་ནི་རང་གི་ཚིག་ཁོ་ནས་འགྱུར་གྱི། གཞན་གྱི་ཚིག་གིས་ནི་
རྒྱལ་བའམ་ཕམ་པར་འགྱུར་བ་མ་ཡིན་ནོ། །
འཇིག་རྟེན་ན་ཇི་ལྟར་ཡིན་པ་དེ་བཞིན་དུ་རིགས་པ་ལ་ཡང་ཡིན་ཏེ། འཇིག་རྟེན་པའི་
ཐ་སྙད་ཁོ་ན་རིགས་པའི་བསྟན་བཅོས་སུ་སྐབས་སུ་བབ་པ་ཡིན་པའི་ཕྱིར་རོ། །
ཞེས་གསུངས་སོ། །དེའི་དོན་ནི། འཇིག་རྟེན་གྱི་རྒྱལ་ཕམ་གྱི་རྣམ་གཞག་ནི་རེས་
འགའ་རྩོད་པ་པོ་གཉིས་ཀས་ཚད་མ་ཉིད་དུ་ཁས་བླངས་པའི་དཔང་པོས་ཅིག་ཤོས་
ལ་ཁྱོད་ཀྱི་དེ་མ་ཡིན་ཞེས་ཚར་བཅད་པས་དེ་ཕམ་པར་འགྱུར་ཏེ། ། དེ་ཡང་དཔང་
པོ་དེའི་ཚིག་ཚད་མར་སྔར་ནས་རང་གིས་ཁས་བླངས་པའི་རྒྱུ་མཚན་ལ་ཐུག་ཅིང་།
རེས་འགའ་ནི་རང་གི་ཚིག་སྔ་ཕྱི་འགལ་བ་སོགས་སྐྱོན་ཅན་སྨྲས་པ་ཁོ་ནས་ཕམ་
པར་འགྱུར་བ་ཡིན་གྱི། གཞན་གྱིས་ཁྱོད་ཀྱི་དེ་མ་ཡིན་ནོ་ཞེས་བརྗོད་པ་ཙམ་གྱིས་
ནི་མ་ཡིན་ནོ། །དེ་བཞིན་དུ་རིགས་པའི་བསྟན་བཅོས་སུའང་ཡིན་ཏེ། མངོན་སུམ་
དང་རྗེས་དཔག་སོགས་འཇིག་རྟེན་པའི་ཐ་སྙད་རྣམས་དང་མཐུན་པར་རིགས་པའི་
བསྟན་བཅོས་སུ་བརྗོད་པ་སྐབས་སུ་བབ་པ་ཡིན་པའི་ཕྱིར་རོ། །ཞེས་པའོ། །
གཉིས་པ་ལ་གསུམ་སྟེ། དངོས་དང་། དེའི་དཔེ་བསྟན་པ་དང་། དོན་བསྡུ་བའོ། །
དང་པོ་ནི། དེ་ཉིད་ཀྱི་ཕྱིར་འགའ་ཞིག་གིས་གཞན་ལ་གྲགས་པའི་དབང་གིས་ནི་
རྗེས་སུ་དཔག་པའི་གནོད་པ་མ་ཡིན་ཏེ། གཞན་ལ་གྲགས་པ་ཉིད་དགག་པར་
འདོད་པའི་ཕྱིར་རོ་ཞེས་བཤད་དོ། །གང་ཞིག་གང་གཉི་ག་ལ་ངེས་པར་བརྗོད་པ་དེ་
ནི་སྒྲུབ་པའམ་སུན་འབྱིན་པ་ཡིན་གྱི། གང་ཡང་རུང་བ་ལ་གྲུབ་པའམ་ཐེ་ཚོམ་
102 །



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
ཟ་བ་སྨྲ་བ་ནི་མ་ཡིན་ནོ་སྙམ་དུ་སེམས་པ་དེས་ཀྱང་འཇིག་རྟེན་གྱི་ཐ་སྙད་ཀྱི་རྣམ་
པར་གཞག་པ་ལ་བརྟེན་ནས་རྗེས་སུ་དཔག་པ་ལ་ཇི་སྐད་སྨྲས་པའི་ཚུལ་འདི་ཉིད་
ཁས་བླང་བར་བྱའོ། །
ཞེས་གསུངས་ཏེ། རྟོག་གེ་པ་འགའ་ཞིག་གིས་གཞན་ཁོ་ན་ལ་གྲགས་པ་ཙམ་
གྱིས་ནི་གཞན་དེ་ཉིད་ལ་གནོད་པ་མ་ཡིན་ཏེ། དེ་ཉིད་སྐབས་འདིར་དགག་བྱ་
ཡིན་གྱི་འགོག་བྱེད་མ་ཡིན་པའི་ཕྱིར་ཞེས་དང༌། གང་ཞིག་གཉིས་ཀ་ལ་གྲུབ་པའི་
གཏན་ཚིགས་དེ་རང་ལུགས་སྒྲུབ་པ་དང་གཞན་ལུགས་འགོག་པར་བྱེད་པ་ཡིན་གྱི།
གང་རུང་ལ་གྲུབ་པ་ནི་མ་ཡིན་ནོ་སྙམ་དུ་སེམས་པ་དེ་དག་གིས་ཀྱང་འཇིག་རྟེན་ཐ་
སྙད་དང་མཐུན་པའི་རྗེས་དཔག་འདི་ཁས་བླང་བར་བྱ་དགོས་སོ། །ལ ། ཡིག་
ཞེས་པའོ། །གཉིས་པ་ནི། འདི་ལྟར་ལུང་གིས་གནོད་པ་ནི་གཉི་ག་ལ་གྲུབ་པའི་ལུང་
ཁོ་ནའི་སྒོ་ནས་མ་ཡིན་ཏེ། འོ་ན་ཅི་ཞེ་ན། རང་ལ་གྲུབ་པའི་སྒོ་ནས་ཀྱང་ཡིན་ནོ། །
ཞེས་གསུངས་ཏེ། དཔེར་ན། ལུང་གིས་གནོད་པ་ནི་རང་ཁོ་ནས་ཚད་མར་ཁས་
བླངས་པའི་ལུང་དང་འགལ་ན་བསྒྲུབ་བྱ་འགྲུབ་པ་ལ་གེགས་སུ་འགྱུར་བ་ཡིན་གྱི།
གཉིས་ཀ་ལ་གྲུབ་པའི་ལུང་ཁོ་ནས་མ་ཡིན་པ་བཞིན་ནོ། །ཞེས་པའོ། །གསུམ་པ་ནི།
རང་གི་དོན་གྱི་རྗེས་སུ་དཔག་པ་ནི་ཐམས་ཅད་དུ་རང་ལ་གྲུབ་པ་ཉིད་བརླིང་བ་ཡིན་
གྱི་༑ གཉི་ག་ལ་གྲུབ་པ་ནི་མ་ཡིན་ནོ། །དེ་ཉིད་ཀྱི་ཕྱིར་རྟོག་གེའི་མཚན་ཉིད་བརྗོད་
པ་ནི་དགོས་པ་མེད་པ་ཡིན་ཏེ། སངས་རྒྱས་རྣམས་ཀྱིས་རང་ལ་ཇི་ལྟར་གྲགས་
པའི་འཐད་པས་དེ་ཁོ་ན་མི་ཤེས་པའི་གདུལ་བྱའི་སྐྱེ་བོ་ལ་ཕན་བཏགས་པའི་ཕྱིར་་་་་
རོ། །ཤིན་ཏུ་སྤྲོས་པས་ཆོག་གོ །
ཞེས་གསུངས་ཏེ། ཕ་རོལ་པོ་རང་ལ་གྲགས་པའི་རྗེས་དཔག་གིས་བསྒྲུབ་བྱ་སྒྲུབ་པ་
ལ་ནི་ཁོ་རང་ལ་གྲུབ་པ་ཉིད་བརླིང་པ་ཡིན་གྱི་གཉིས་ཀ་ལ་གྲུབ་པ་ནི་མ་ཡིན་ནོ། །
103



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
དེས་ན་ཚུལ་གསུམ་རྒོལ་བ་གཉིས་ཀའི་ངོར་གྲུབ་པའི་རྟོག་གེ་པའི་གཏན་ཚིགས་ནི་
རྣམ་གྲངས་མ་ཡིན་པའི་དོན་དམ་གཏན་ལ་འབེབས་པའི་སྐབས་འདིར་དགོས་པ་
མེད་དེ། སངས་རྒྱས་ཀྱིས་ཆོས་གསུངས་པ་ནའང་སངས་རྒྱས་རང་ཉིད་ལ་ཇི་ལྟར་
གྲགས་པའི་ཆོས་ཉིད་ཟབ་མོ་ཁས་ལེན་མི་ཤེས་པའི་གདུལ་བྱ་རྣམས་ལ་དེ་དག་ཉིད་
ལ་ཇི་ལྟར་གྲགས་པ་ལྟར་འཇིག་རྟེན་མཐུན་འཇུག་མཛད་དེ་ཕན་བཏགས་པའི་ཕྱིར་
རོ། །ཞེས་པའོ། །
དེ་ལྟར་དབུ་མ་ཐལ་རང་གི་གྲུབ་མཐའི་རྩོད་པ་འདི་དག་དཀའ་བའི་གནས་སུ་སྣང་
ཞིང་བོད་སྔ་ཕྱིའི་མཁས་པ་རྣམས་ཀྱི་བཞེད་ཚུལ་མང་ལ་ལེགས་པར་ཤེས་ན་ཐལ་
རང་གི་གྲུབ་མཐའི་གོ་བ་ཡང་དག་པ་ཞིག་ཆགས་པ་གོར་མ་ཆག་པས་བློ་གསར་་་་་
དག་གིས་འབད་པར་རིགས་སོ། །
་་་སླར་སྨྲས་པ། དང་པོ་
ཀུན་མཁྱེན་ཡེ་ཤེས་སྣང་བའི་དཀྱིལ་འཁོར་ལས། །
རྟེན་འབྱུང་རིགས་པའི་འོད་དཀར་སྤྲོ་བ་ཡིས། །
ཐར་གླིང་མ་ལུས་གསལ་བའི་ཚུལ་བསམ་ཚེ
རྙོག་བྲལ་ཡིད་ཀྱི་ཆུ་མཚོ་ཡངས་པ་ན། ། དུ
དད་གདུང་རླབས་ཀྱི་གདེངས་ཀ་སླར་ཡང་འཕྱོ། །
།
དེ་ཡི་དགོངས་པ་འདོད་འབྱུང་དབང་གི་རྒྱལ། །
ལུང་རིགས་ལྷ་དར་དཀར་པོས་བྱི་དོར་པ། །
ཀླུ་སྒྲུབ་ཡབ་སྲས་བརྒྱུད་པའི་བཀའ་དྲིན་ཀྱང་། །
སྟོང་གསུམ་ནོར་བུས་བཀང་ཡང་ཅི་ཞིག་འཁོར། །
104



བློ་གསར་ཡིད་ཀྱི་དགའ་སྟོན་ལས་ཐལ་བཟློག་གི་འགྲེལ་བ།
གངས་ཅན་འདི་ན་ས་དགེ་བཀའ་རྙིང་སོགས། །
ཐུབ་པའི་རིང་ལུགས་འཛིན་པ་མང་བྱུང་སྟེ། ། འདོ
སོ་སོའི་གདུལ་བྱ་བཀྲི་བའི་ཐབས་ཙམ་ལས། །
ཕུགས་ཀྱི་དགོངས་པ་གཅིག་པར་ཡང་དག་མཐོང་། །
དེ་ཕྱིར་ལུང་རིགས་མཚོན་ཆའི་ཚོགས་མཆིས་ན། །
ཆད་ལྟ་ལོག་སྨྲར་འདེབས་པ་འོས་ཡིན་གྱི། །
ཐུབ་བསྟན་གཙང་མར་སྐྱོང་བའི་གྲུབ་མཐའ་ལ། །
སྡང་བའི་སུན་འབྱིན་དགོས་པ་ཅི་ཡོད་སྙམ། །
ལྟ་ངན་མུན་པ་ཆེས་ཆེར་བདོ་ན་ཡང་། །མ ་ གྱུར་
ད་དུང་ཐུབ་གསུང་ཟླ་འོད་ནུབ་མ་གྱུར། ། འབབ་ འབབས་
དེ་ཕྱིར་དུས་ཀྱི་མཐར་ཡང་དམ་ཆོས་རོ། །
མྱང་ལྡན་བདག་ཅག་སྐལ་བ་ཅིས་མ་བཟང་། ། མ ་
པ་དང་དབུ་
སྐྱེས་སྦྱང་བློ་གྲོས་རབ་དམན་བདག་འདྲ་བས། ། ལ ་
ཟབ་དོན་འགྲེལ་བ་འོས་མིན་ལེགས་ཤེས་ཀྱང་། །
རྒྱལ་བསྟན་སྙིང་པོའི་དོན་དང་འཕྲད་དཀའ་བས། །
རྣམ་དཀར་བག་ཆགས་ཙམ་ཞིག་གཞག་ཕྱིར་འབད། །
105



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
འདི་ལ་མ་རྟོགས་ནོངས་པའི་ཆ་མཆིས་པ། །
ཆོས་སྤྱན་ཡངས་པའི་ཚོགས་ལ་འཆགས་བགྱིད་ཅིང་། །
དགེ་བ་གང་དེས་མར་གྱུར་འགྲོ་བ་ཀུན།། དེ་
ཕན་དང་བདེ་བའི་དཔལ་ལ་རེག་གྱུར་ཅིག །
བདག་ཀྱང་ནམ་ཞིག་བྱང་ཆུབ་མ་ཐོབ་བར། །
ཐུབ་བསྟན་བཤད་དང་སྒྲུབ་པས་འཛིན་གྱུར་ཅིང་། །
སྲིད་པ་སྒྱུ་མའི་གྲོང་དུ་མཐོང་ནས་སླར། །
རླབས་ཆེན་འགྲོ་བའི་དོན་ལ་སྤྱོད་པར་ཤོག །
དེ་ལ་
ཅེས་ཐལ་ཟློག་གི་འགྲེལ་བ་བློ་གསར་འཇུག་སྒོ་ཞེས་བྱ་བ་འདི་ནི་རང་ཉིད་ཀྱིས་གཞུང་འདི་
ལ་བག་ཆགས་ཤིག་གཞག་པ་ཙམ་གྱི་ཕྱིར་དུ་རྒྱ་གཞུང་རྣམས་ཀྱི་བབ་ལ་ཅུང་ཟད་དཔྱད་ཁུལ་བགྱིས་
པ་དང་ སྔ་ རབས་ ཀྱི་མཁས་པ་རྣམས་ཀྱི་མན་ངག་ལ་བརྟེན་ནས་དང༌། ཁྱད་པར་དུའང་ཀུན་མཁྱེན་
མི་ཕམ་རྒྱ་མཚོའི་ལེགས་བཤད་ཉིན་མོར་བྱེད་པའི་སྣང་བ་དང་། དོན་གྱི་སླད་དུ་མཚན་ནས་སྨོས་
ཏེ་ ༧ ཆོས་རྗེ་ཡིད་བཞིན་ནོར་བུ་འཇིགས་མེད་ཕུན་ཚོགས་འབྱུང་གནས་དཔལ་བཟང་པོའི་ཞལ་
གྱི་གདམས་པས་ཟབ་མོ་དབུ་མའི་དོན་འོལ་སྤྱི་ཙམ་རྙེད་པ་ཐ་མལ་པ་ཚུལ་ཁྲིམས་བློ་གྲོས་སུ་འབོད་
པས་གསེར་ལྗོངས་བླ་མ་རུང་ལྔ་རིག་ཆོས་གྲྭ་ཆེན་མོ་ནས་བོད་རབ་རྒྱན་ཆུ་རྟ་ལོའི་དགུན་ཟླ་འབྲིང་
པོའི་ཚེས་བཅུ་བདུན་ཉིན་རྫོགས་པར་སྦྱར་བ་དགེ་ལེགས་སུ་གྱུར་ཅིག། །།



བློ་གསར་ཡིད་ཀྱི་དགའ་སྟོན་ལས་ཀུན་བཏགས་དང་ལྷན་སྐྱེས་སྤོང་ཚུལ།
༄༅། །གཞུང་གི་དཀའ་གནས་སྣ་ཚོགས་ལ་དཔྱད་པ་
ལུང་རིགས་ནོར་བུའི་ཕྲེང་བ་
ཞེས་བྱ་བ་བཞུགས་སོ། །
ས
་
པ
ལ
་གི་ན ར ར
107



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
༄༅། །ཀུན་བཏགས་དང་ལྷན་སྐྱེས་སྤོང་ཚུལ་ལ་དཔྱད་པ།
བླ་མ་ལ་ཕྱག་འཚལ་ལོ། །
ཕར་ཕྱིན་ཐེག་པའི་གྲུབ་མཐའ་རྣམ་པར་གཞག་པའི་ཚེ་ན། ཀུན་མཁྱེན་མི་
ཕམ་པའི་རང་ལུགས་ལ་ཀུན་བཏགས་དང་ལྷན་སྐྱེས་ཀྱི་ཁྱད་པར་དེ། རྣམ་པར་
གཏན་ལ་དབབ་པ་བསྡུ་བ་དང༌། འཇུག་པའི་འགྲེལ་བཤད། སློབ་དཔོན་
རྒྱ་མཚོའི་སྤྲིན་གྱི་བྱང་སའི་འགྲེལ་བ། ཤཱཀྱ་བློའི་ཚད་མའི་འགྲེལ་བཤད་སོགས་
ལས་གསུངས་པ་བཞིན་དུ་གྲུབ་མཐའ་ངན་པས་སྒྲོ་བཏགས་པ་དང་མ་བཏགས་པའི་
ཁྱད་པར་ཉིད་ལ་བཞེད་པར་གསལ་ཏེ་རེ་ཞིག་མ་སྤྲོས་སོ། །དེ་སྤང་ཚུལ་ལ་རང་གི་
ཞེ་འདོད་བརྗོད་པ། དེ་ལ་སྒྲུབ་བྱེད་དགོད་པ། མི་འཐད་པའི་རྩོད་པ་སྤང་བ་
དང་གསུམ་ལས། དང༌ པོ་ནི། ཐེག་ཆེན་འཕགས་ པས་ ས་དང་པོར་ ཀུན་བཏགས་
མ་ལུས་པ་སྤངས་ལ། ལྷན་སྐྱེས་ཀྱང་རང་གི་ངོ་སྐལ་ཅུང་ཟད་ཅིག་སྤོང་ངོ༌། །
ས་གཉིས་པ་ཡན་ཆད་ནས་ལྷན་སྐྱེས་ཁོ་ན་སྤོང་སྟེ། ཀུན་བཏགས་ནི་སྤང་རྒྱུ་མེད་
དོ། །སྔགས་བླ་མེད་ལུགས་ལ་ཉོན་སྒྲིབ་ཀུན་ལྷན་གཉིས་ཀ་ས་དང་པོར་རིང་དུ་
སྤངས་ཟིན་པས་ས་གཉིས་པ་ཡན་ཆད་དུ་ཤེས་སྒྲིབ་ཁོ་ན་སྤོང་ཞེས་གསུངས་སོ། །
གཉིས་པ་སྒྲུབ་བྱེད་དགོད་པ་ལ་རིགས་པ་དང་ལུང་གི་སྒྲུབ་བྱེད་དགོད་པ་གཉིས་
ལས་ དང་པོ་ནི། ས་དང་པོར་ལྷན་སྐྱེས་ཀྱི་སྒྲིབ་པ་སྤོང་སྟེ། ལྷན་སྐྱེས་ཀྱི་གང་ཟག་
108



བློ་གསར་ཡིད་ཀྱི་དགའ་སྟོན་ལས་ཀུན་བཏགས་དང་ལྷན་སྐྱེས་སྤོང་ཚུལ།
གི་བདག་མེད་པར་མངོན་སུམ་དུ་མཐོང་བའི་ཕྱིར། རྟགས་ཚད་མ། ཁྱབ་སྟེ།
རྟོགས་པའི་ཡེ་ཤེས་སྐྱེས་ལ་དེ་རང་གི་ངོ་སྐལ་གྱི་སྤང་བྱ་མ་སྤངས་པ་ཞིག་མི་སྲིད་
པའི་ཕྱིར་ཏེ། མ་རྟོགས་རྟོགས་པར་ཁས་བླངས་འགལ། །རྟོགས་ན་སྤང་བྱ་མི་སྤོང་
འགལ༑ ཞེས་གསུངས་པ་ལྟར་རོ། །དེ་ཡང་རྟོགས་བྱ་དེ་ལ་སྒྲིབ་པའི་སྒྲིབ་པ་ཡོད་
ན༑ རྟོགས་བྱ་དེ་ཉིད་མི་རྟོགས་པས་ཁྱབ་སྟེ། སྒྲིབ་པ་དེས་བསྒྲིབས་ནས་རྟོགས་སུ་
མི་འཇུག་པའི་ཕྱིར་རོ། །ཇི་ལྟར་ན། སྒྲིབ་པ་དེས་རང་གི་བསྒྲིབ་བྱ་ལ་སྒྲིབ་བམ་མི་
སྒྲིབ། མི་སྒྲིབ་ན་དེའི་སྒྲིབ་པ་ཡིན་པར་ཡང་གཞག་མི་ནུས་ལ། སྒྲིབ་ན་དེས་སྒྲིབ་
བཞིན་དུ་ཇི་ལྟར་རྟོགས། སྒྲིབ་བཞིན་དུ་རྟོགས་ན་མིག་ལིང་ཐོག་གིས་སྒྲིབ་བཞིན་
དུ་གཟུགས་མཐོང་བར་ཁས་ལོངས་ཤིག གལ་ཏེ་རྟོགས་བྱ་རྟོགས་པ་ཙམ་གྱིས་
སྤང་བྱ་སྤོང་བར་མ་ངེས་ཏེ་གོམས་ནས་གདོད་སྤོང་དགོས་པའི་ཕྱིར་སྙམ་ན། དེ་
ཡང་ཡོད་པ་མ་ཡིན་ཏེ། དཔེར་ན། ས་གཉིས་པའི་ཡེ་ཤེས་མ་སྐྱེས་པའི་སྔ་རོལ་ཏུ་
ནི་དེ་གོམས་པ་འགལ་ཏེ། མེད་པའི་ཕྱིར། སྐྱེས་ཟིན་པའི་ཚེ་ན་ནི་དེ་སྐད་ཅིག་དང་
པོ་བར་ཆད་མེད་ལམ་སྐྱེས་པ་དང་དེ་རང་གི་ངོ་སྐལ་གྱི་སྒྲིབ་པ་དུས་མཉམ་ཡིན་ལ།
དེའི་རྒྱུན་གྱི་སྐད་ཅིག་ཕྱི་མ་རྣམས་ཀྱང་དེ་དང་མཚུངས་པས་སོ། །དེས་ན་ཡེ་ཤེས་
རང་གི་ངོ་བོ་སྐྱེས་ཟིན་ཀྱང་ངོ་སྐལ་གྱི་སྤང་བྱ་སྤོང་བ་ལ་དེ་གོམས་ནས་མཐུ་བརྟས་
ཏེ་ད་གདོད་སྤོང་བར་བྱེད་པ་ཞིག་གང་ནའང་མེད་དོ། ། ད ག་
ལྷན་སྐྱེས་རྣམས་གོམས་པས་སྤང་བྱ་ཡིན་པར་མ་གསུངས་སམ་ཞེ་ན། གསུངས་
མོད། དེ་ནི་སྤྱིར་ལྷན་སྐྱེས་རྣམས་སྒོམ་ལམ་གྱི་ལམ་གོམས་ནས་རིམ་གྱིས་ཟད་པར་
བྱ་དགོས་པའི་དོན་ཡིན་གྱི་ས་སོ་སོའི་ཡེ་ཤེས་སྐྱེས་ཀྱང་དེ་ད་དུང་མ་གོམས་ན་་་་་
དེའི་སྤང་བྱའང་མི་སྤོང་བའི་དོན་མ་ཡིན་ཏེ་གོང་དུ་བཤད་པ་བཞིན་ནོ། །ཅིས་ཀྱང་
ད་དུང་གོམས་པར་བྱ་དགོས་ན། ས་གཉིས་པའི་སྤང་བྱ་ལྷན་སྐྱེས་སྤོང་བ་ལ་ཡེ་ཤེས་
109



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
གང་གོམས་པ་ཡིན། དང་པོའི་ཡེ་ཤེས་གོམས་ཀྱང་མི་ཕན་ཏེ། དེ་ལ་ལྷན་སྐྱེས་ཀྱི་
སྤང་བྱ་མི་འདོད་པའི་ཕྱིར་དང་དེ་དེའི་གཉེན་པོའང་མ་ཡིན་པའི་ཕྱིར་རོ། །གཉིས་
པའི་ཡེ་ཤེས་ནི་གོམས་པར་བྱ་མི་དགོས་ཏེ། དེ་སྐྱེས་པ་དང་རང་གི་ངོ་སྐལ་གྱི་སྤང་
བྱ་སྤོང་བ་དུས་མཉམ་ཡིན་པའི་ཕྱིར་རོ། །དེ་བཞིན་དུ་ས་དང་པོ་ལའང་ཇི་སྲིད་དུ་
ས་དང་པོ་མ་ཐོབ་པ་དེ་སྲིད་དུ་དེའི་ཡེ་ཤེས་ཀྱང་མ་སྐྱེས་རྟོགས་བྱའང་མ་རྟོགས་ལ་
སྤང་བྱའང་མ་སྤངས་མོད། ནམ་ཡེ་ཤེས་སྐྱེས་པ་དེའི་ཚེ་ངོ་སྐལ་གྱི་སྤང་བྱ་སྤོང་བར་
ཡང་མཚུངས་སོ། །
དེས་ན་ས་དང་པོའི་ཚེ་ན་གཉིས་པའི་རྟོགས་བྱ་མ་རྟོགས་ལ་སྤང་བྱའང་མ་སྤངས། །
དང་པོའི་ཡེ་ཤེས་ཀྱི་རྒྱུན་དེ་གོམས་པས་ནམ་གཉིས་པའི་ཡེ་ཤེས་སྐྱེས་པ་དེའི་ཚེ་་་
སྤང་བྱའང་སྤངས་ཞེས་རྡོ་རྗེ་ལྟ་བུའི་ཏིང་ངེ་འཛིན་གྱི་བར་དུ་ཤེས་དགོས། དེ་དག་
གི་ཁྲོད་ན་རྟོགས་བྱ་རྟོགས་ཀྱང་སྤང་བྱ་མ་སྤངས་པ་ནི་གཅིག་ཀྱང་ངོས་གཟུང་རྒྱུ་མི་
རྙེད་དོ། །བདག་མེད་རྟོགས་པའི་ཡེ་ཤེས་དང་རང་ཐད་ཀྱི་བདག་འཛིན་གཉིས་བློ་
འགལ་མིན་ཞེས་ནི་སུས་ཀྱང་སྨྲ་མི་ནུས་ལ། འགལ་བ་རྒྱུན་མཚུངས་སུ་མི་འགྲོགས་
པ་སྤྱིའི་ལུགས་ཡིན་པའང་དྲན་པར་བྱ་དགོས་སོ། །
གཉིས་པ་ནི་། འདི་ནི་ལུང་གིས་ཀྱང་འགྲུབ་སྟེ། ཀུན་མཁྱེན་མི་ཕམ་པའི་མཁས་
འཇུག་ལས། བདག་མེད་རྟོགས་པའི་ཡེ་ཤེས་རྡོ་རྗེའི་གཞོམ་བྱ་འཇིག་ལྟ་ཀུན་
བཏགས་ཉི་ཤུ་པོ་དེ་ལྷན་སྐྱེས་བཅོམ་པས་འཇིག་པ་ཡིན་པར་གསུངས་ཏེ། དེ་ཉིད་
ལས༑ འཇིག་ཚོགས་ལ་ལྟ་བའི་རིའི་རྩེ་མོ་ཉི་ཤུ་སྟེ། དེ་དག་གི་རྩ་བ་བདག་འཛིན་
ལྷན་སྐྱེས་ལ་བརྟེན་ནས་ཀུན་བརྟགས་པས་ན་ཡེ་ཤེས་རྡོ་རྗེས་འཇིག་ལྟ་བཅོམ་པའི་
ཚེ་ཐམས་ཅད་ཅིག་ཆར་འཇིག་པར་འགྱུར་ཞིང༌། ཞེས་གསུངས་ཏེ། དེའི་དོན་ནི་
ཀུན་བཏགས་ཉི་ཤུ་པོ་ལྷན་སྐྱེས་ལ་བརྟེན་ནས་བཏགས་པ་ཡིན་པས་ལྷན་སྐྱེས་དེ་
30



བློ་གསར་ཡིད་ཀྱི་དགའ་སྟོན་ལས་ཀུན་བཏགས་དང་ལྷན་སྐྱེས་སྤོང་ཚུལ།
བཅོམ་པའི་ཚེ་ཅིག་ཆར་འཇིག་པར་འགྱུར་ཞེས་པར་ཤིན་ཏུ་གསལ་ཏེ། གཞན་དུ་ན་
ཀུན་བཏགས་ཉི་ཤུ་པོ་ལྷན་སྐྱེས་ལ་བརྟེན་ནས་བརྟགས་པའི་ཕྱིར་ན་འཇིག་ལྟ་ཀུན་
བཏགས་བཅོམ་ཚེ་ཐམས་ཅད་ཅིག་ཆར་འཇིག་པར་འགྱུར་ཞེ་ན་ཤིན་ཏུ་མི་འབྲེལ་
བར་སེམས་སོ། །འགྲེལ་བ་ལས་ཀྱང་། རྩ་བ་འཇིག་ལྟ་ལྷན་སྐྱེས་དེ་ཉིད་བཅོམ་
པའི་ཚེ་རྩེ་མོར་གྱུར་པའི་ཀུན་བཏགས་ཀྱི་བདག་འཛིན་ཐམས་ཅད་ཅིག་ཆར་དུ་་་་
འཇིག་པར་འགྱུར། ཞེས་གསུངས་སོ། །འཇུག་པའི་མཆན་འགྲེལ་ལས་ཀྱང་འདི་
བཞིན་དུ་གསུངས་སོ། །གསུམ་པ་རྩོད་པ་སྤང་བ་ནི། འོ་ན་ཤེར་འགྲེལ་ཀེ་ཏ་ཀ་
ལས། མཐོང་ལམ་གྱིས་སྒྲུབ་གཉིས་ཀུན་བཏགས་ཀྱི་ཆ་སྤོང་། ། སྒོམ་ལམ་གྱིས་
ལྷན་སྐྱེས་སྤོང་བར་མ་གསུངས་སམ་ཞེ་ན། དེ་ནི་རྫོགས་པར་སྤོང་བའི་དབང་དུ་
བྱས་པ་ཡིན་ཏེ། ཀུན་བཏགས་རྫོགས་པར་སྤོང་བྱེད་ནི་མཐོང་ལམ་དང༌། ལྷན་སྐྱེས་
ཟད་པར་སྤོང་བྱེད་ནི་སྒོམ་ལམ་ཡིན་པའི་ཕྱིར་རོ། །ལྷན་སྐྱེས་སྒོམ་ལམ་གྱི་སྤང་བྱ་
ཡིན་པར་གསུངས་པ་ནི་གཙོ་ཆེ་བའི་དབང་དུའང་ཡིན་ནོ། །འདི་འདྲའི་ལུང་མང་
པོ་འདུག་སྟེ། ཐམས་ཅད་དེ་བཞིན་དུ་ཤེས་པར་བྱའོ། །སྤྱིར་ཡང་དེ་སྤོང་བར་བསྟན་
པས་དེ་ཁོ་ན་སྤོང་བས་མ་ཁྱབ་སྟེ། མངོན་རྟོགས་རྒྱན་ལས། ཉོན་མོངས་ཤེས་བྱ་
ལམ་གསུམ་གྱིས། །ཉམས་ཕྱིར་སློབ་མ་བསེ་རུ་དང་། །རྒྱལ་སྲས་རྣམས་ཀྱི། ཞེས་
སོགས་གསུངས་པ་བཞིན་ནོ། །ཛ་ཡ་ཨ་ནན་ཏས་ལྷན་སྐྱེས་རྣམས་སྒོམ་ལམ་ཁོ་
ནས་སྤང་བྱ་ཡིན་ཞེས་གསུངས་པའང་ཟད་པར་སྤོང་པ་ཉིད་ཀྱི་དབང་དུ་བྱས་པ་ཡིན་
ནོ།།ཡང་ཀུན་བཏགས་སྔོན་ལ་སྤངས་ནས་ལྷན་སྐྱེས་རྗེས་སུ་སྤངས་པར་མ་གསུངས་
སམ་ཞེ་ན། གསུངས་པ་ནི་བདེན་མོད། དེའི་དོན་ནི་སྤྱིར་ཀུན་བཏགས་སྔོན་ལ་
སྤངས་ཟིན་ནས་ལྷན་སྐྱེས་རྣམས་དེའི་རྗེས་ནས་ཀྱང་སྤང་དགོས་པར་བསྟན་པ་ཙམ་
ཡིན་གྱི་ཀུན་བཏགས་སྤངས་པ་སྔོན་དུ་མ་སོང་ན་ལྷན་སྐྱེས་ཅུང་ཟད་ཀྱང་མི་སྤོང་་་་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
པས་ཁྱབ་ཅེས་གསུངས་པ་གར་ཡང་མ་མཐོང་ངོ། །ཡང་གལ་ཏེ་ལྷན་སྐྱེས་ཀྱི་བདག་
མེད་རྟོགས་པ་ཙམ་གྱིས་བདག་འཛིན་ལྷན་སྐྱེས་སྤོང་པས་ཁྱབ་ན། ས་གཉིས་པ་
སོགས་ཀྱི་སྤང་བྱའང་སྤོང་བར་ཐལ། བདག་མེད་གཉིས་པོ་ས་དང་པོ་ནས་རྟོགས་
པའི་ཕྱིར་ཟེར་ན། ས་དང་པོའི་ཚེ་ན་གཉིས་པའི་ངོ་སྐལ་གྱི་རྟོགས་བྱའང་མ་རྟོགས་
ལ་ཡེ་ཤེས་ཀྱང་མ་སྐྱེས་པས་ན་ག་ལ་སློང་། ས་དང་པོ་ནི་དེ་དང་མི་འདྲ་སྟེ་རང་གི་
ངོ་སྐལ་གྱི་རྟོགས་བྱའི་ཡེ་ཤེས་སྐྱེས་ཟིན་པའི་ཕྱིར་རོ། །དེས་ན་སྤྱིར་ཐེག་ཆེན་མཐོང་
ལམ་དུ་ཆོས་ཐམས་ཅད་སྟོང་ཉིད་སྤྲོས་བྲལ་དུ་མཐོང་། འོན་ཀྱང་དེ་རང་གི་ངོ་སྐལ་
ཙམ་ལས་གོང་མའི་སྐལ་བ་རྣམས་ནི་མ་མཐོང་། འོ་ན་གོང་མའི་སྐལ་བ་དེ་མ་མཐོང་
བས་ཆོས་ཐམས་ཅད་སྤྲོས་བྲལ་དུ་མ་མཐོང་བར་ཐལ་སྙམ་ན། མ་ཡིན་ཏེ། མིག་མི་
གསལ་བ་དག་གིས་བུམ་པ་ལ་ལྟ་བའི་ཚེ་མིག་གསལ་བ་རྣམས་ཀྱིས་མཐོང་རྒྱུ་ལྟ་བུ་
ཞིག་མ་མཐོང་ཡང་བུམ་པ་ཡོངས་རྫོགས་མཐོང་ཞེས་བརྗོད་དགོས་པ་བཞིན་དུ་ས་ །
དང་པོར་ས་གོང་མ་རྣམས་ལྟ་བུའི་གསལ་སྣང་མ་ཐོབ་ཙམ་ལས་ཆོས་དབྱིངས་་་་་་་
རྫོགས་པར་མཐོང་བ་ནི་ཡིན་ནོ། །དེས་ན་ས་གོང་འོག་རྣམས་ཀྱི་ཡུལ་ལ་ཁྱད་པར་
མེད་ཀྱང་ཡུལ་ཅན་ཡེ་ཤེས་ལ་གསལ་སྣང་ཆེ་ཆུང་གི་ཁྱད་ནི་ལུང་རིགས་གཉིས་ཆར་
གྱིས་གྲུབ། ། སྒྲིབ་པ་སྤོང་བ་ལ་ནི་ཡུལ་ལ་ཁྱད་མེད་པ་ཙམ་གྱིས་ཕན་པ་མེད་དེ།
ཡུལ་ཅན་ལ་གསལ་སྣང་ཐོབ་མ་ཐོབ་ལས་ཁྱད་པར་འོངས་པ་ཡིན་ནོ། །དེའི་ཕྱིར་
ས་དང་པོའི་ཡེ་ཤེས་ལ་གོང་མ་རྣམས་ཀྱི་གསལ་སྣང་དེ་མ་ཐོབ་པས་གོང་མའི་སྤང་
བྱ་མི་སྤོང༌། འོན་ཀྱང་མངོན་རྟོགས་རྒྱན་ལས་མཐོང་ལམ་ལ་རྩེ་སྦྱོར་བཞག་པ་
བཞིན་ས་དང་པོ་རང་ལ་ལྟོས་པའི་གསལ་བ་རབ་ཀྱི་མཐར་ཐུག་པ་ཡོད་པས་དེས་
རང་གི་ངོ་སྐལ་གྱི་སྤང་བྱ་དེ་གཞན་ལ་ལྟོས་མི་དགོས་པར་སྤོང་པའི་གནད་དེ་གཉིས་
ཤེས་དགོས་སོ། །
112



བློ་གསར་ཡིད་ཀྱི་དགའ་སྟོན་ལས་ཀུན་བཏགས་དང་ལྷན་སྐྱེས་སྤོང་ཚུལ།
ག་ད་བ་
སླར་སྨྲས་པ།
སླར་སྨྲས་པ། ་་་་་་་། །
རབ་འབྱམས་ཤེས་བྱའི་བུད་ཤིང་ལ། །
བློ་གསལ་བློ་ཡི་མེ་ལྕེ་དག །
ཕྱིར་ཞིང་མཆེད་པའི་རྐྱེན་ཉིད་ནི། །
དེ་
འདྲི་ཞིང་རྩོད་པའི་རླུང་ཤུགས་ཡིན། ། བྱ ་བ་གང་
དེ་ཕྱིར་ལུགས་གཉིས་མཐུན་པའི་གྲོགས་རྣམས་ཀྱི། །
ཆོས་སྤྱན་ཧྲིག་ཧྲིག་གཡོ་བའི་འདུན་ས་རུ། ། མ་འ་
ལྷག་བསམས་དར་གྱི་སྐུད་པར་ལེགས་བརྒྱུས་པའི། །
འབེལ་གཏམ་མེ་ཏོག་ཕྲེང་བའི་སྐྱེས་ཤིག་ཕུལ། །
དེ་ལྟར་ཆོས་མཐུན་ཡིད་ཀྱིས་འདི་བྱས་ཀྱི། །
ཡིད་གཅུགས་རྡོ་རྗེའི་མཆེད་ལ་ཟུར་ཟའི་ཕྱིར། །
མ་ཡིན་རང་སེམས་འདི་ག་དཔང་པོར་ཡོད། །
དེ་ཕྱིར་དམ་པ་རྣམས་ཀྱིས་ཁྲེལ་མ་གྱུར། །
ཞེས་པའང་རབ་རྒྱན་མེ་བྱི་ལོའི་ཟླ་ ༡༠ པའི་ཚེས་ ༡༠ ལ་ལོ་མཇུག་གི་དཔྱད་རྩོམ་རྒྱུགས་སྤྲོད་
ཀྱི་ཆེད་དུ་ཚུལ་ཁྲིམས་བློ་གྲོས་ཀྱིས་བྲིས་པའོ།།



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
༄༅། །རྡུལ་ཆ་མེད་དང་སྐད་ཅིག་ཆ་མེད་ལ་དཔྱད་པ། །
བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། ། ། །
འདི་ལ་གཉིས་ཏེ་རྡུལ་ཆ་མེད་ལ་དཔྱད་པ་དང་སྐད་ཅིག་ཆ་མེད་ལ་དཔྱད་པའོ། །
དང་པོ་ལ་དགག་གཞག་སྤང་གསུམ་ལས། དང་པོ་ནི་ཁ་ཅིག་ན་རེ། རྡུལ་ཡིན་ན་ཆ་
བཅས་ཡིན་ཟེར་ཏེ། མཛོད་འགྲེལ་ཉི་སྣང་ལས། གཞི་གྲུབ་ན་ཆ་བཅས་ཡིན་པས་
ཁྱབ་པར་འདོད་པ་དོན་ལ་གནས་པ་ཡིན་མོད། ཅེས་གསུངས་སོ། །འོ་ན། ཆུང་བ་
རབ་ཀྱི་མཐར་ཐུག་པའི་རྡུལ་དེ་ལའང་ཆ་ཤས་གཞན་དབྱེ་རྒྱུ་ཡོད་པར་ཐལ། གཞི་
གྲུབ་པའི་ཕྱིར། འདོད་ན། ཁྱོད་ཆུང་བ་རབ་ཀྱི་མཐར་ཐུག་པ་མ་ཡིན་པར་ཐལ།
ཁྱོད་ལས་ཀྱང་ཆུང་བའི་རྡུལ་ཡོད་པའི་ཕྱིར་ཏེ། ཁྱོད་ཀྱི་ཆ་ཤས་དེ་ཁྱོད་ལས་ཆུང་བ་
ཡིན་པའི་ཕྱིར། གལ་ཏེ་ཆུང་བ་རབ་ཀྱི་མཐར་ཐུག་པ་ཞིག་མེད་དེ། རྡུལ་ཐམས་
ཅད་ཆ་ཤས་ཅན་ཡིན་པའི་ཕྱིར་སྙམ་ན། འོ་ན། རྡུལ་ཕྲ་བ་གཅིག་གི་ཆ་ཤས་དེའང་
ཕྱེས་ན་ཐུག་མེད་དུ་ཐལ། ཆ་ཤས་ལའང་ཆ་ཤས་དང་དེའི་ཆ་ཤས་དེའི་ཆ་ཤས་
ལའང་ཆ་གཞན་སོགས་བསྐལ་བའི་བར་དུ་བགྲངས་ནའང་མི་འཛད་པའི་ཕྱིར། དེ་
ལྟ་ན་འབུ་གྲོག་མ་ཞིག་གི་ལུས་ཀྱི་ཚོགས་པ་ན་ཡོད་པའི་རྡུལ་དང་རི་རབ་ཀྱི་རྡུལ་
ལའང་གྲངས་མང་ཉུང་གི་ཁྱད་པར་མེད་པར་ཐལ་བས་མངོན་སུམ་དང་འགལ་ལ། །
བཅོམ་ལྡན་འདས་ཀྱིས་ལུང་གཞི་ལས། ཕྱག་སེན་སྟེང་དུ་ཆགས་པའི་རྡུལ་དང་ས་
ཆེན་པོའི་རྡུལ་ལ་གྲངས་མང་ཉུང་གསུངས་པའང་མི་འཐད་པར་འགྱུར་བས་ལུང་་་་་
དང་ཡང་འགལ་ལོ། །



བློ་གསར་ཡིད་ཀྱི་དགའ་སྟོན་ལས་ཆ་མེད་གཉིས་ལ་དཔྱད་པ།
དེའི་ཕྱིར་མཛོད་འགྲེལ་ཉི་སྣང་ལས་ཀྱང༌། འོན་ཀྱང་རིགས་པས་བསྒྲེ་ན་རྡུལ་ཕྲ་
རབ་ཀྱི་ཕྱོགས་ཀྱི་ཆ་གཅིག་པོ་དེའང་ཆ་བཅས་ཡིན་དགོས་ལ། དེ་ལྟ་ན་ཆ་བཅས་
ཐུག་མེད་དུ་ཐལ་བར་འགྱུར་ན་དེའི་སྐྱོན་གང་གིས་སྤོང་མཁས་པ་རྣམས་ཀྱིས་་་་་་
བསམ་པར་མཛོད་ཅིག ཅེས་གསུངས་སོ། །དེས་ན་འདི་ནི་དངོས་པོ་རང་གི་གནས་
ཚུལ་དང་བློས་གཞལ་ཚུལ་མ་ཕྱེས་པ་སྟེ་རྟོག་གེའི་གསང་གནད་ཕྲ་མོ་ཞིག་འཕྱུགས་
པ་ལས་བྱུང་བར་སེམས་ཏེ། སྔོན་གྱི་སློབ་དཔོན་ཕྱ་པ་སོགས་ཀྱི་གཞུང་ན་འདི་ལྟ་
བུ་གཞན་ཡང་མང་ངོ། །
གཉིས་པ་རང་ལུགས་གཞག་པ་ལ། འདོད་པ་བརྗོད་པ་དང༌། སྒྲུབ་བྱེད་དགོད་པ་
གཉིས་ལས། དང་པོ་ནི། སྤྱིར་ཐ་སྙད་ཀྱི་རྣམ་གཞག་ལ་བྱེ་སྨྲའི་ལུགས་དང༌། མདོ་
སྡེ་པའི་ལུགས་དང་། སེམས་ཙམ་པའི་ལུགས་དང་། འཇིག་རྟེན་གྲགས་སྡེའི་
ལུགས༑ གསང་བ་སྙིང་ཐིག་པའི་ལུགས་རྣམས་སུ་ཡོད་པ་ལས། བྱེ་མདོ་གཉིས་
དང་མཐུན་པར་སྨྲ་བའི་སྐབས་སུ་གཟུགས་ལ་སོགས་པའི་རགས་པ་འདི་རྣམས་་་་་
རྡུལ་ཕྲན་དང་། དེའང་རྡུལ་ཕྲ་རབ་དུ་མ་ཚོགས་པ་སྟེ། རྡུལ་ཕྲ་རབ་དེ་རྣམས་ནི་དེ་
ལས་ཆ་ཤས་དབྱེ་རྒྱུ་མེད་པའི་ཆུང་བ་རབ་ཀྱི་མཐར་ཐུག་པ་གཟུགས་ཅན་ཀུན་གྱི་
རྩོམ་གཞིར་གྱུར་པ་སྟེ། དེ་ནི་ཐ་སྙད་དུ་ཡོད་པར་ཁས་བླང་དགོས་སོ། །དེས་ན་
རྡུལ་ཕྲ་རབ་ཡིན་ན་ཆ་མེད་ཡིན་པས་ཁྱབ་ཅེས་སྨྲ་ལ། དེ་ཡང་རྡུལ་དེ་ཉིད་ཆ་་་་
སོའི་རང་བཞིན་དུ་གཞིག་རྒྱུ་མེད་ཅེས་པར་གོ་དགོས་སོ། །གཉིས་པ་སྒྲུབ་བྱེད་
དགོད་པ་ལ་གཉིས་ཏེ། རིགས་པའི་དང་ལུང་གི་སྒྲུབ་བྱེད་དགོད་པའོ། །དང་པོ་ནི། །
ཐ་སྙད་དུ་རྡུལ་ཕྲ་རབ་ཆ་མེད་ཅིག་ཡོད་དེ། ཆ་ཅན་གྱི་དངོས་པོ་འདི་རྣམས་རིམ་་་་་
གྱིས་ཆ་སོ་སོར་ཕྱེས་ན་མཐར་ཟད་པར་འགྱུར་བ་གང་ཞིག ཟད་མ་རིག་པའི་རྡུལ་
དེ་དེ་ཡིན་པའི་ཕྱིར། དང་པོ་གྲུབ་སྟེ། སྣམ་བུ་དེ་ཉིད་སྣལ་མ་ཉིད་དུ་བཤིག་པས་
115



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
སྣམ་བུ་ཟད་དེ་མེད་པར་འགྱུར་ལ། སྣལ་མ་སྤུ་ཉག་ཏུ་བཤིག་པས་སྣལ་མའང་ཟད་
དེ་མེད་པར་འགྱུར། སྤུ་ཉག་རྡུལ་ཕྲིན་དུ་བཤིག་པས་སྤུ་ཉག་ཀྱང་ཟད་དེ་མེད་པར་
འགྱུར་ལ། རྡུལ་ཕྲན་ཉིད་ཀྱང་རྡུལ་ཕྲ་རབ་ཏུ་བཤིག་པས་དེ་ཡང་མེད་པར་འགྱུར།
དེ་བཞིན་དུ་རྡུལ་ཕྲ་རབ་ཀྱང་བཤིག་པས་ཟད་ནས་མཐར་སྟོང་པ་འབའ་ཞིག་ཏུ་་་་
འགྱུར་བའི་ཕྱིར་རོ། །
གལ་ཏེ་དེ་ལྟར་མ་ཡིན་པར་རྡུལ་ཕྲ་རབ་ནི་བཤིག་ཅིང་བཤིག་ཅིང་ཕྱིར་ཞིང་འཕེལ་
ཏེ་མི་ཟད་པའི་གཏེར་དུ་གྱུར་ན་ནས་འབྲུ་གཅིག་བཏགས་པའི་ཕྱེ་རྡུལ་གྱིས་མི་ཚེ་
གཅིག་ལ་བཟའ་བར་ལྡང་བས་རྡུལ་གཅིག་གི་ཁྱོན་ན་རྡུལ་སྙེད་ཀྱི་ཞིང་ཁམས་ཡོད་
པ་མངོན་དུ་གྱུར་པ་ཞིག་ཡིན་ན་མ་གཏོགས་ཚུར་མཐོང་གི་ཡུལ་དུ་ནི་ཤིན་ཏུ་འགལ་
བ་ཞིག་གོ །གཉིས་པ་གྲུབ་སྟེ། དེ་འདྲའི་རྡུལ་དེ་མ་བཤིག་ན་རྡུལ་དུ་གནས་ལ་
བཤིག་ན་ཆ་ཐ་དད་དུ་གཞིག་རྒྱུ་མེད་པར་གཞི་མེད་དུ་འགྲོ་བའི་ཕྱིར་དེ། ཕྲ་རབ་
གཞི་མེད་དུ་འགྲོ་མ་རག་པའི་རྡུལ་ཡིན་པའི་ཕྱིར་ཏེ། ཆོས་ཅན་ཡིན་པའི་ཕྱིར་རོ། །
འདི་ལ་རྡུལ་ཆ་མེད་ཅེས་བྱ་སྟེ། རྡུལ་གང་བཤིག་ཚེ་ཆ་སོ་སོ་མི་འོང་བར་གཞི་མེད་
དུ་འགྲོ་བའི་ཕྱིར། དེས་ན་རྡུལ་ཡིན་ན་གཞིག་རྒྱུ་ཡོད་པས་ཁྱབ། བཤིག་ན་ཆ་
བཅས་སུ་འཇིག་པས་མ་ཁྱབ་ཅེས་བྱའོ། །འདི་འདྲའི་རྡུལ་ཞིག་ངེས་པར་ཁས་བླང་
དགོས་ཏེ། གཞན་དུ་ན་ཆུ་ཐིགས་གཅིག་གི་རྡུལ་དང་རྒྱ་མཚོ་ཆེན་པོའི་ཆུ་ལའང་
མང་ཉུང་གཞག་རྒྱུ་མེད་དོ། །འདིར་གནད་འདི་ཤེས་དགོས་ཏེ། ཡིད་རྟོག་བཅས་ཀྱི་
ངོར་ནི་རྡུལ་ཕྲ་རབ་ཀྱི་ཆ་ཤས་དང་དེའི་ཆ་ཤས་ཀྱི་ཆ་ཤས་ཞེས་བསྐལ་བར་བརྗོད་
ཀྱང་ཟད་རྒྱུ་དང་ཐུག་རྒྱུ་ཅི་ཡང་མེད་དེ། རྟོག་པས་སྒྲོ་འདོགས་ཡིན་པའི་ཕྱིར་རོ། །
དོན་རང་མཚན་དུ་ཡོད་པའི་བུམ་སོགས་གཟུགས་ཅན་རྣམས་ནི་ཚད་དང་བཅས་པ་
ཡིན་ལ། ཚད་བཅས་ཀྱི་དངོས་པོ་རྣམས་ལ་སྣོན་མེད་ཕྲི་བ་དང་ལྡན་ཚེ་ནམ་ཞིག་
116



བློ་གསར་ཡིད་ཀྱི་དགའ་སྟོན་ལས་ཆ་མེད་གཉིས་ལ་དཔྱད་པ།
ཟད་པར་སྨྲ་དགོས་ཀྱི་ཆེ་ཕྲ་ཐམས་ཅད་འཛད་མེད་ཐུག་མེད་ཡིན་ཞེས་སྨྲས་ན་ཆེས་
མི་འཐད་པ་ཞིག་གོ །དེ་ལྟར་དུ་ཡང་རོང་ཟོམ་པཎྜི་ཏའི་ཐེག་ཆེན་ཚུལ་འཇུག་ལས།
ཁྱད་པར་གཅིག་པོ་ཆ་ཤས་སུ་ཕྱེ་བས་ཆོས་གཅིག་པོའི་རྫས་འཇིག་སྟེ་མི་འགྲུབ་བོ།།
དེ་ལྟར་རིམས་ཀྱིས་རྣམ་པར་ཕྱེ་ན། གཅིག་དང་དུ་མའི་བློ་ནི་བསྐལ་བའི་བར་དུ་ཕྱེ་
ཡང་མི་ལྡོག་ཏུ་རུང་ལ། དངོས་པོ་རྣམས་ཀྱི་རང་བཞིན། དེ་བཞིན་དུ་ཡོད་པར་
བསྒྲུབ་ཏུ་ནི། གཟུགས་ནི་བོང་ཚོད་ཀྱིས་མི་ཐུབ། སེམས་དང་སེམས་ལས་བྱུང་བ་
ནི་རྣམ་པས་མི་ཐུབ་སྟེ། མཐར་ནམ་མཁའ་ལྟ་བུའི་མཚད་ཉིད་དུ་མི་འགྱུར་བའི་
གནས་མེད་དོ། །ཞེས་གསུངས་སོ། །
གཉིས་པ་ནི། སློབ་དཔོན་ཟླ་བའི་བརྒྱ་འགྲེལ་ལས། གང་དག་རིགས་པ་བཅུག་
ནས་རྫས་བརྒྱད་ཀྱི་རྡུལ་ཕྲ་རབ་ཀྱི་ཡོད་པ་ཉིད་སེལ་ཞིང་རྣམ་པར་ཤེས་པ་ཙམ་ཉིད་
དུ་རྟོགས་པ་དེ་དག་ནི་རེ་ཞིག་འཇིག་རྟེན་པའི་དངོས་པོ་འཇིག་རྟེན་པའི་དོན་ལ་་་་་
མཁས་པས་ཉེ་བར་བསྟན་པ་སེལ་བ་ན་འཇིག་རྟེན་དང་ལུང་གི་གནོད་པ་གཉིས་་་་
སེལ་བར་བྱེད་པ་དེ་དག་གིས་རྡུལ་ཕྲ་རབ་ཡོད་པ་ཉིད་བསལ་བར་མི་ནུས་ཤིང༌། ་
རྡུལ་ཕྲ་རབ་ལྟར་རྣམ་པར་ཤེས་པའི་ཡོད་པ་ཉིད་འཐད་པ་དང་བྲལ་བ་ཡང་གཞག་
པར་མི་ནུས་སོ། །ཞེས་དང༌། དེའི་ཕྱིར་འཇིག་རྟེན་པའི་དངོས་པོ་རྣམས་ནི་འཇིག་
རྟེན་ལས་འདས་པ་ལ་ཡོངས་སུ་མཐོང་བའི་རྣམ་པར་དཔྱད་པ་མ་བཅུག་པར་འཇིག་
རྟེན་ཇི་ལྟར་ཡིན་པ་དེ་ལྟར་ཁས་བླང་བར་བྱ་ཞིང༌། ཇི་ལྟར་རྣམ་པར་ཤེས་པ་འཇིག་
རྟེན་པ་ཡིན་པ་དེ་ལྟར་རྡུལ་ཕྲ་རབ་ཀྱང་ཡིན་པས་འདིས་རིགས་པ་བཅུག་ནས་རྡུལ་
ཕྲ་རབ་བསལ་བར་མི་ནུས་ཏེ། དེའི་རིགས་པ་ལ་འཇིག་རྟེན་དང་ལུང་གི་གནོད་
པས་གནོད་པའི་ཕྱིར་རོ། །ཞེས་ཐ་སྙད་འཇིག་རྟེན་པའི་རྣམ་གཞག་འཆད་པའི་ཚེ་
རྡུལ་ཕྲ་རབ་བཀག་ན་དེ་ལྟར་འགོག་པ་ལ་འཇིག་རྟེན་དང་ལུང་གིས་གནོད་པ་ཡོད་
117



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
པོས་ཁས་བླང་དགོས་པར་གསལ་བར་གསུངས་སོ། །
ཀུན་མཁྱེན་མི་ཕམ་པས་དོགས་སེལ་ལས་ཀྱང༌། ཆ་མེད་མེད་ཀྱང་ཆ་བཅས་ཡོད་
དེ༑ ཆ་མེད་མི་སྣང་ཞིང་ཆ་བཅས་སྣང་བའི་ཕྱིར་ཟེར་ན། ཆ་བཅས་ཀྱི་རྩོམ་གཞི་ཕྲ་
བ་ཡོད་དམ་མེད། ཡོད་ན་དེའི་རྩོམ་གཞི་ཡང་ཆ་བཅས་ལས་འོས་མེད་པས་རྡུལ་
ཕྲན་ཐུག་མེད་དུ་འགྱུར་བའི་ཕྱིར་རྩྭ་འཇག་གཅིག་གི་རྡུལ་གྱི་གྲངས་ཀྱང་མཐའ་མི་
ཆོད་པར་འགྱུར་དགོས་ན། གངྒཱའི་ཀླུང་གི་རྡུལ་ལ་སོགས་པ་མདོ་ལས་ གྲངས་ ཀྱི་
ཁྱད་པར་གསུངས་པ་དེ་ཀུན་མི་འཐད་པར་འགྱུར་རོ། །དེ་ལྟ་ན་གཟུགས་ཆེན་པོ་
དང་ཆུང་ངུའི་རྡུལ་ལ་མང་ཉུང་གང་གིས་འཇོག་སྨྲ་བར་བྱ་དགོས་སོ། །དེས་ན་
གཤིས་ལ་ཆ་བཅས་ཆ་མེད་གཉིས་ཀ་མ་གྲུབ་ཀྱང༌། ལྕགས་རྡུལ་ལ་སོགས་པའི་
རྣམ་གཞག་མདོ་དང་བསྟན་བཅོས་ན་བཤད་པ་འདི་སུས་དགག་ནུས་པ་མི་འདྲའོ།།
ཞེས་གསུངས་སོ། ། 1:|:ཀྱི ་
གསུམ་པ་ནི། འོ་ན། སློབ་དཔོན་དབྱིག་གཉེན་ཞབས་ཀྱིས། དྲུག་གིས་ཅིག་ཆར་
སྦྱར་བ་ན། །ཞེས་སོགས་དང༌། མཁན་ཆེན་ཞི་བ་འཚོའི་ཞལ་སྔ་ནས་ཀྱིས། རྡུལ་
ཕྲན་གཞན་ལ་ལྟ་བའི་ངོས། །གལ་ཏེ་གཞན་དུ་འདོད་ན་ནི། །ཞེས་སོགས་ཀྱིས་
བཀག་པ་དང་འགལ་ལོ་ཟེར་ན། འགལ་བ་མེད་དེ། དེ་དག་ནི་དོན་དཔྱོད་རིགས་
པ་ཡིན་ལ། རིགས་པ་དེ་འདྲས་དཔྱད་ན་གོང་དུ་བཤད་པ་བཞིན་རྡུལ་ཕྲ་རབ་ཙམ་
དུ་མ་ཟད་དངོས་པོ་གང་ཡང་མི་རྙེད་དོ། །འོན་ཀྱང་། གོང་དུ་དྲངས་པའི་ལུང་དང༌།
གཞན་ཡང་འཇུག་པ་ལས། དེ་ནི་དམ་པའི་དོན་དང་ཀུན་རྫོབ་ཏུ། །རྣམ་པ་བདུན་
གྱིས་འགྲུབ་འགྱུར་མིན་མོད་ཀྱི། །རྣམ་དཔྱད་མེད་པར་འཇིག་རྟེན་ཉིད་ལས་འདི།།
རང་གི་ཡན་ལག་བརྟེན་ནས་འདོགས་པ་ཡིན། །ཞེས་གསུངས་པ་བཞིན་དུ་ཁས་
བླང་བར་བྱའོ། །
118



བློ་གསར་ཡིད་ཀྱི་དགའ་སྟོན་ལས་ཆ་མེད་གཉིས་ལ་དཔྱད་པ།
གཉིས་པ་དུས་ཀྱི་ཐུང་མཐའ་སྐད་ཅིག་ཆ་མེད་ལ་དཔྱད་པ་ནི། དུས་ཀྱི་ཐུང་བ་རབ་
ཀྱི་མཐར་ཐུག་པ་འདིའང་ཐ་སྙད་དུ་ཁས་བླང་དགོས་ཏེ། གཞན་དུ་སྐད་ཅིག་ཡིན་
ན་ཆ་བཅས་ཡིན་པས་ཁྱབ་ན། དུས་མཐའི་སྐད་ཅིག་མ་གཅིག་གི་ཁོང་ནའང་དུས་
སྐད་ཅིག་ཐུང་ངུ་ཐུག་མེད་དབྱེ་རྒྱུ་ཡོད་དགོས་ལ། དེ་ལྟ་ན་དུས་མཐའི་སྐད་ཅིག་
གཅིག་དང་བསྐལ་བ་ལའང་རིང་ཐུང་གི་ཁྱད་པར་གཞག་མི་ནུས་ཏེ། དུས་ཀྱི་རིང་
ཐུང་དེ་ཉིད་སྐད་ཅིག་མ་མང་ཉུང་གིས་གཞག་དགོས་ལ། དེ་གཉིས་ཀའང་སྐད་ཅིག་
མ་ཐུག་མེད་ཡིན་པས་འདི་མང་དང་འདི་ཉུང་ཞེས་གཞག་ཏུ་མེད་པའི་ཕྱིར་རོ། ། )
དེས་ན་དུས་ཡིན་ན་རྫོགས་མེད་ཡིན་པས་སྐད་ཅིག་དང་ཐང་ཅིག་སོགས་ལ་རྫོགས་
རྒྱུ་མེད་པས་དུས་ལ་ལྟོས་པའི་རྣམ་གཞག་ཐམས་ཅད་འཇིག་པར་འགྱུར་རོ། །དེའི་
ཕྱིར་ལོ་ཟླ་བར་དང༌། ཟླ་བ་ཞག་ཏུ་དང༌། ཞག་ཀྱང་ཆུ་ཚོད་སོགས་སུ་ཕར་ཕར་
ཕྱེས་ན་མཐར་སྐད་ཅིག་མ་ཐུང་བ་རབ་ཀྱི་མཐར་ཐུག་པ་དེ་ལས་ཐུང་བའི་སྐད་ཅིག་
མ་གཞན་དབྱེ་རྒྱུ་མེད་པ་ཞིག་འོང་། དེ་ལ་སྐད་ཅིག་ཆ་མེད་ཟེར། དུས་ཀྱི་རྩོམ་གཞི་
ཐུག་པ་དེ་ཡིན། དེ་ཉིད་མ་བཤིག་ན་དུས་ཀྱི་ཐུང་མཐའ་ཙམ་དུ་གནས། ད་དུང་ཕར་
བཤིག་ན་སྟོང་པར་གྱུར་ནས་དངོས་པོ་གང་ཡང་མི་རྙེད། དེས་ན་དུས་ཀྱི་རྣམ་གཞག་
ཅིག་ཁས་ལེན་དགོས་ཕྱིན་དེ་ལས་ཕར་བཤིག་མི་རུང་། བཤིག་ན་རྗེ་བཙུན་མི་ལའི་
བྲག་ཕུག་ཏུ་རྐུན་པོ་བྱུང་བ་ལྟ་བུ་ཞིག་འོང་བས་དུས་རྙེད་དུ་རེ་བ་རྣམས་ཡི་ཆད་པ་
ལས་གཞན་ཅི་ཡང་མེད། གལ་ཏེ་སྟོང་ཉིད་ཅིག་འདོད་ན་ནི་ཆ་མེད་དེ་ཡང་བཤིག་
པས་སྟོང་ཉིད་རང་ལ་ཐུག དེའི་ཚེ་དངོས་པོ་རྣམས་ཀྱི་འབྱུང་གནས་མཐར་ཕྱིན་པ་
ལ་ཐུག་པ་ཡིན། མདོ་ལས་དངོས་པོ་རྣམས་ཆུ་ཤིང་གི་སྙིང་པོ་དང་འདྲ་བར་གསུངས་
པའང་ཕར་ཕར་བཙལ་བས་མཐར་སྟོང་ཉིད་དུ་འགྲོ་བ་འདི་འདྲ་བ་ལ་ཟེར་རོ། །
དེ་ལྟར་དོན་དཔྱོད་རིགས་པས་དཔྱད་ན་ཆ་མེད་གཉིས་ཀ་མ་གྲུབ་ཀྱང་ཐ་སྙད་དུ་་་
119



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
གཉིས་ཀ་ཡོད་པར་དབུ་མ་པས་ཀྱང་འདོད་པར་ཤེས་དགོས་ཀྱི། ཉན་ཐོས་ཀྱིས་
འདོད་པའི་ཆ་མེད་བདེན་གྲུབ་མ་གྲུབ་པ་ཙམ་གྱིས་ཆ་མེད་གཏན་མེད་དུ་གོ་བར་མི་
བྱ་སྟེ། །འདིས་རང་རིག་སོགས་ལའང་འགྲེའོ། །ད་ནི་འདི་དཔྱད་པར་བྱ་སྟེ། འོ་ན་
མཛོད་ལས་གསུངས་པའི་དུས་མཐའི་སྐད་ཅིག་དང་སྐད་ཅིག་ཆ་མེད་འདི་གཉིས་
གཅིག་གམ་ཐ་དད་ཅེ་ན། གཅིག་པར་སྨྲ་དགོས་ཀྱང་དོན་ལ་མི་གཅིག་ཅེས་བྱ་
དགོས་སོ། །དེ་ཡང་འདི་ལྟར་གཅིག་པར་ནི་སྨྲ་དགོས་ཏེ། འདིར་བཤད་པ་དེ་དུས་
ཀྱི་ཐུང་མཐར་དོན་ལ་གནས་ཤིང་། མཛོད་ལས་གསུངས་པ་དེ་ཡང་ཐུང་མཐའ་
ཡིན་ཞེས་རེ་ཞིག་ཁས་བླང་དགོས་པའི་ཕྱིར་རོ། །
ཕྱི་མ་གྲུབ་སྟེ། ཀུན་མཁྱེན་མི་ཕམ་རྒྱ་མཚོའི་མཁས་འཇུག་ལས། དུས་ཀྱི་མཐའ་
ཤིན་ཏུ་ཕྲ་བ་སྔ་ཕྱིའི་ཆ་དབྱེར་མེད་པ་ལ་དུས་མཐའི་སྐད་ཅིག་མ་ཞེས་བྱའོ། །དུས་
མཐའི་སྐད་ཅིག་མ་བརྒྱ་ཉི་ཤུ་ལ་དེ་ཡི་སྐད་ཅིག་གཅིག་ཅེས་གསུངས་པའི་ཕྱིར་རོ།།
འོ་ན་ཅིའི་ཕྱིར་དོན་ལ་མི་གཅིག་ཅེ་ན། དོན་ལ་མི་གཅིག་སྟེ། དེ་ལྟར་བརྩིས་ན་རྩ་
རེ་རེ་འཕར་ཡུན་དང་སེ་གོལ་རན་པར་གཏོགས་པ་དུས་མཉམ་པར་བྱས་ཏེ། དེའི་
ཡུན་ལ་ཤ་མང་གི་འདབ་མ་དྲུག་ཅུ་ཐམ་པ་བརྩེགས་པ་ཁབ་ཀྱིས་ཕུག་པས་འདབ་
མ་རེ་རེ་འབུག་པའི་ཡུན་ནི་དུས་མཐའི་སྐད་ཅིག་མའི་ཚད་དུ་ཤེས་པར་བྱ་སྟེ། ཞེས་
དུས་མཐའི་སྐད་ཅིག་རེའི་ཚད་ཤ་མང་གི་འདབ་མ་རེ་འབུག་ཡུན་དུ་གསུངས་ན་དེ་
ལ་ད་དུང་ཆ་ཤས་དུ་མ་དབྱེ་རྒྱུ་ཡོད་པའི་ཕྱིར་ཏེ། ཤ་མང་གི་འདབ་མ་རེའི་འཐུག་
ཚད་ལ་རྡུལ་ཕྲ་རབ་དུ་མ་བརྩེགས་ཏེ་གནས་ལ། རྡུལ་དེ་དག་ཀྱང་རིམ་གྱིས་འབག་
དགོས་པས་རྡུལ་སྔ་ཕྱི་འབུག་པའི་དུས་རྣམས་ཐ་དད་ཡིན་པའི་ཕྱིར་རོ། །གཞན་
ཡང་སེ་གོལ་གཏོགས་པའི་ཡུན་གཅིག་ཆ་དྲུག་ཅུར་བགོས་པའི་ཆ་རེ་ལ་ད་དུང་་་་་
དབྱེར་ཡོད་པ་ནི་ཤིན་ཏུ་རྟོགས་སླའོ། །དེ་བཞིན་དུ། མཛོད་ལས། དེ་ལ་ཕྲ་རབ་
120



བློ་གསར་ཡིད་ཀྱི་དགའ་སྟོན་ལས་ཆ་མེད་གཉིས་ལ་དཔྱད་པ། ་བ་
རྡུལ་དང་ནི། །རྡུལ་ཕྲན་དང་ནི་དེ་བཞིན་དུ། །ལྕགས་ཆུ་རི་བོང་ལུག་དང་ནི། །ཉི་
ཟེར་རྡུལ་དང་སྲོ་མ་དང་། །ཞེས་སོགས་གསུངས་པ་ལའང་ཤེས་པར་བྱའོ། །
འོ་ན་ཅིའི་ཕྱིར་དེ་ལྟར་གསུངས་ཤེ་ན། རེ་ཞིག་གདུལ་བྱའི་བསམ་པ་ལ་ལྟོས་ནས་
དེ་ལྟར་དུ་གསུངས་པར་སེམས་སོ། །དེང་སང་འགའ་རེས་སངས་རྒྱས་ཀྱིས་ཞིབ་ཆ་
མ་ཐོན་པར་སྨྲ་བ་ནི་སངས་རྒྱས་ཀྱི་དགོངས་པ་མ་གོ་བཞིན་བྱུང་རྒྱལ་དུ་སྨྲ་བ་སྟེ།
བཞད་གད་ཀྱི་གནས་སོ། །དེ་ལྟར་དཔྱད་པ་སྔ་ཕྱི་གཉིས་ལས་སྔ་མའི་སྐབས་སུ་
དགག་གཞག་སྤང་གསུམ་སོ་སོར་ཕྱེས་ཏེ་ཐ་སྙད་དུ་ཆ་མེད་གྲུབ་ཚུལ་གཙོ་བོར་བྱས་
ཏེ་དཔྱད་ལ། ཕྱི་མའི་སྐབས་སུ་མདོར་བསྡུས་ཏེ་ཆ་མེད་ཐ་སྙད་དུ་ཡོད་ཀྱང་དོན་
དཔྱོད་ཀྱིས་དཔྱད་ན་གཞི་མེད་དུ་འགྲོ་ཚུལ་གཙོ་བོར་བྱས་ཏེ་དཔྱད་པ་ཡིན་ནོ། །
ཞེས་པ་འདི་ནི་བོད་རབ་རྒྱན་མེ་གླང་ལོའི་ལོ་མཇུག་གི་དཔྱད་རྩོམ་རྒྱུགས་སྤྲོད་ཆེད་དུ་སློབ་གཉེར་པ་
ཚུལ་ཁྲིམས་བློ་གྲོས་ཀྱིས་ཟླ་ ༡༠ པའི་ཚེས་ ༡ ལ་བྲིས་པ་དགེའོ། །
།
ག
ང་བ།
བྱ་ཚོགས་ལྟ་བ་ལ་ 1: བདུན་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
༄༅། །ཐལ་འགྱུར་པའི་དོན་དཔྱོད་ཀྱིས་ཆོས་ཅན་མཐུན་ ་
སྣང་དགག་མི་དགག་ལ་དཔྱད་པ། ད་དུང་བན་
འཇིགས་རུང་སྲིད་པའི་འཆིང་ཐག་གཟུང་འཛིན་རྒྱ། །་
ཞེན་མེད་ཤེས་རབ་རལ་གྲིས་གཅོད་མཛད་པ། ། མ་
སྤངས་རྟོགས་ཕུན་ཚོགས་འཇམ་པའི་རྡོ་རྗེའི་གར། ། །་་་་་་
མཚུངས་མེད་བླ་མ་དུས་ཀུན་གཙུག་གི་རྒྱན། ། : ་
དེ་ཡང་འཕགས་པ་ཀླུ་སྒྲུབ་ཞབས་ཀྱིས་མཚན་ཉིད་མེད་པའི་ཆོས་ཀྱི་འཁོར་ལོའི་་་་
དགོངས་པ་གཏན་ལ་འབེབས་པའི་བསྟན་བཅོས་རྩ་ཤེར་སོགས་རིགས་ཚོགས་དྲུག་
མཛད༑ དེའི་དགོངས་པ་འགྲེལ་བ་ལ་ཐལ་རང་གཉིས་བྱུང་། དེ་ལས་ཐལ་འགྱུར་
པས་སྟོང་ཉིད་གཏན་ལ་འབེབས་པའི་ཚེ་གཟུགས་སོགས་སྣང་ཙམ་གྱི་དངོས་པོ་་་་
འདི་རྣམས་དགེ་ལྡན་གྱི་མཁས་པ་ཕལ་མོ་ཆེས་རིགས་པའི་དགག་བྱ་མིན་ཞེས་་་་་
གསུངས༑ གོ་རམས་པ་བསོད་ནམས་སེང་གེ་སོགས་འགའ་ཞིག་གིས་རིགས་པའི་
དགག་བྱ་ཡིན་པར་བཞེད། ངེད་ཀྱི་ཚངས་པ་མཚུངས་པར་སྤྱོད་པའི་གྲོགས་འདུལ་
ཁྲིམས་གཙང་མས་རྒྱུད་བསྡམས་ཤིང་། ཧྲུལ་པོའི་གོས་གྱོན་དམན་པའི་ས་བཟུང་
སྟེ༑ རྟག་ཏུ་ཐོས་བསམ་སྒོམ་པས་དུས་འདའ་བས་སྙིགས་མའི་མཐར་ཡང་སྔོན་གྱི་
དམ་པ་དག་གི་རྗེས་སུ་སྙེགས་པ་རྣམས་ལས་ཀྱང་མང་པོས་ནི་དགག་དགོས་ཟེར། །
འགའ་རེས་ནི་དགག་མི་དགོས་ཟེར་ཏེ། སོ་སོ་ལ་གོ་དོན་གྱི་འཛིན་མཚམས་རེ་ཡོད་
ཅིང་གནད་ཀྱིས་མི་འགལ་མོད། རང་གི་གོ་བ་རྙེད་ཚུལ་ཙམ་བརྗོད་པ་ལ་གསུམ་སྟེ།
122



བློ་གསར་ཡིད་ཀྱི་དགའ་སྟོན་ལས་ཆོས་ཅན་མཐུན་སྣང་དགག་མི་དགག་ལ་དཔྱད་པ།
འདོད་པ་བརྗོད་པ། སྒྲུབ་བྱེད་དགོད་པ། དོན་བསྡུ་བ་དང་གསུམ་ལས། དང་པོ་ནི།
སྤྱིར་ཐལ་འགྱུར་པའི་གཞུང་ལ་རང་ལུགས་ཐུན་མིན་འཕགས་པའི་མཉམ་གཞག་
དང་མཐུན་པར་དངོས་པོའི་གཤིས་མཐར་ཐུག་གཏན་ལ་འབེབས་པའི་སྐབས་ཤིག་
དང༌༑ འཕགས་པའི་རྗེས་ཐོབ་དང་མཐུན་པར་གཞན་འཇིག་རྟེན་པའི་ལུགས་ཀྱི་
རྣམ་གཞག་འཆད་པའི་སྐབས་ཤིག་སྟེ་གཉིས་ཡོད་དོ། །
འདི་གཉིས་ཀྱི་ཁས་ལེན་དང་རྩོད་སྤང་གི་སྐབས་སུ་འཇིག་རྟེན་པའི་རྣམ་གཞག་ལ་
ལྟོས་མི་དགོས་པ་དང་དགོས་པའི་ཁྱད་ཆེན་པོ་དབྱེ་རྒྱུ་ཡོད་པས་ན། ཟླ་བ་གྲགས་
པས་ཀྱང་འཇུག་པ་ལས་བདེན་པ་གཉིས་སུ་ཕྱེས་ཏེ་གསུངས་དགོས་པའི་གནད་འདི་
ལ་ཐུག་པ་ཡིན་ནོ། །དེ་ལས་སྔ་མ་འདི་ནི་འཕགས་པའི་རང་ལུགས་སམ་འཇིག་
རྟེན་ལས་འདས་པའི་དངོས་པོའི་གཤིས་ཀྱི་དབང་དུ་བྱས་ཏེ་འཇིག་རྟེན་གྱི་སྣང་ཞེན་
འདི་རྣམས་གཏན་དུ་མགོ་མཇུག་སློག་པའི་ཆེད་དུ་ཡིན། འདི་ནི་འཕགས་པའི་
མཉམ་གཞག་ཡེ་ཤེས་ཁོ་ནས་རྣམ་པར་གཞག་དགོས་ཏེ། ཟླ་བའི་བརྒྱ་འགྲེལ་ལས།
གང་གི་ཚེ་འཇིག་རྟེན་ལས་འདས་པའི་དེ་ཁོ་ན་ཉིད་བཤད་པར་འདོད་པ་དེའི་ཚེ་་་་
འཕགས་པའི་ཡེ་ཤེས་ལ་ལྟོས་ནས་ཕུང་པོ་ལྔ་ཆར་ཡང་རང་བཞིན་གྱིས་སྟོང་པར་
བཤད་པར་བྱའོ། །ཞེས་གསུངས་སོ། །
དེའི་ཕྱིར་འཇིག་རྟེན་པའི་བསམ་ཚུལ། མཐོང་ཚུལ། འཆད་ཚུལ་རྣམས་འདིའི་
སྐབས་སུ་ཁས་ལེན་པའི་གནས་མེད། རྣམ་གཞག་འདི་ལ་འཇིག་རྟེན་པའི་རྟོག་
བཅས་དང་རྟོག་མེད་ཀྱི་བསམ་ཚུལ་དང་སྣང་ཚུལ་གང་གིས་ཀྱང་གནོད་པ་མེད་དེ་
འཕགས་པའི་ཐུན་མིན་གྱི་སྤྱོད་ཡུལ་འཆད་པའི་སྐབས་ཡིན་པའི་ཕྱིར་ཏེ། རྣམ་ཀུན་
འཇིག་རྟེན་ཚད་མིན་དེ་ཡི་ཕྱིར། །དེ་ཉིད་སྐབས་སུ་འཇིག་རྟེན་གནོད་པ་མེད། །
ཅེས་གསུངས་པ་ཉིད་དོ། །དེའི་ཕྱིར་འཇིག་རྟེན་གྱི་བློ་གང་ལའང་སྐྲག་མི་དགོས་
123



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
།
པས་དེའི་སྐལ་བར་ཆོས་གང་ཡང་གཞག་མི་དགོས་སོ། ། 12 ཀ ་བ་ཡོང་ན་
ཕྱི་མ་འདི་ནི་འཇིག་རྟེན་གྱི་རྣམ་གཞག་ཅིག་འཆད་པའི་སྐབས་ཡིན་པས་འཇིག་་་་་
རྟེན་པའི་བློ་མ་འཁྲུལ་བ་རྣམས་ལ་ལྟོས་ནས་རེ་ཞིག་ཁས་བླང་དགོས་ཏེ། བརྒྱ་
འགྲེལ་ལས། གང་གི་ཚེ་འཇིག་རྟེན་གྱི་དངོས་པོ་བཤད་པར་འདོད་པ་དེའི་ཚེ་ཕྱི་
དང་ནང་གི་དོན་གྱི་དབྱེ་བས་ཕུང་པོ་ལྔ་ཆར་ཡང་འཇིག་རྟེན་པའི་རྟོག་པ་ཚད་མར་
བྱས་ཏེ་ཁས་བླང་བར་བྱ་ལ། ཞེས་གསུངས་པ་ལྟར་རོ། །དེའི་ཚེ་འཇིག་རྟེན་པའི་བློ་
ཕྱིན་ཅི་ལོག་བདེན་འཛིན་སོགས་ལ་སྐྲག་མི་དགོས་ཀྱང་ཐ་སྙད་ཚད་མ་དག་ལ་སྐྲག་
དགོས་པས་གཟུགས་སོགས་སྣང་ཙམ་པོའང་མེད་ཅེས་སྨྲ་མི་ནུས་ཏེ། གལ་ཏེ་ཁྱོད་
ལ་འཇིག་རྟེན་མི་གནོད་ན། །འཇིག་རྟེན་ཉིད་ལྟོས་འདི་ནི་དགག་པར་གྱིས། །ཁྱོད་
དང་འཇིག་རྟེན་འདིར་རྩོད་གྱིས་ཤིག་དང་། །ཕྱི་ནས་སྟོབས་ལྡན་བདག་གིས་
བརྟེན་པར་བྱ། །ཞེས་གསུངས་པ་དེ་གའོ། ། 1:།
འདི་གཉིས་ལ་མཉམ་གཞག་ལ་ཟློ་བའི་དང༌། རྗེས་ཐོབ་ཤན་འབྱེད་པའི་སྐབས་
ཞེས་མིང་འདོགས་སོ། །དེ་ལྟར་ཤན་ལེགས་པར་ཕྱེས་ཏེ། སྔ་མའི་སྐབས་སུ་བདེན་
གྲུབ་དང་དཔྱད་བཟོད་རྣམས་སུ་མ་ཟད་གཟུགས་སོགས་མིག་སོགས་ཀྱི་ཡུལ་དུ་
སྣང་ཙམ་དེའང་མེད་ཅེས་དགག་དགོས་ཏེ། འཕགས་པའི་སྤྱོད་ཡུལ་ཆོས་དབྱིངས་
མཉམ་པ་ཆེན་པོའི་ངང་ན་གཟུགས་སོགས་རང་རེ་ལ་སྣང་རྒྱུ་འདི་དག་གི་དྲི་ཙམ་
ཡང་མི་བྲོ་སྟེ། ཨ་མ་རྒན་མོ་ཡི་བཞིན་རས་དེ་ལ། །ལ་ལ་ལིང་ལིང་དེ་ཡོད་ཚོད་མི་
འདུག །ཅེས་པ་ལྟར་རོ། །གལ་ཏེ་ཆོས་ཀྱི་དབྱིངས་ན་གཟུགས་སོགས་མེད་པ་ནི་
དེར་མེད་པར་ཟད་ཀྱི། དེས་སྣང་ཙམ་མ་ཁེགས་སོ་སྙམ་ན། མ་ཡིན་དེ། དེ་ལྟ་ན།
བདེན་པ་གཉིས་སུ་ཕྱེས་པར་སོང་ན། སྐབས་འདིར་འཕགས་པའི་མཉམ་གཞག་ཡེ་
ཤེས་ཀྱི་ཡུལ་གཅིག་དང་ཐ་དད་ཀྱི་སྤྲོས་པ་མ་ལུས་པ་དབྱིངས་སུ་ནུབ་པ་ཉིད་འཆད་
124



བློ་གསར་ཡིད་ཀྱི་དགའ་སྟོན་ལས་ཆོས་ཅན་མཐུན་སྣང་དགག་མི་དགག་ལ་དཔྱད་པ།
པ་ཡིན་པའི་ཕྱིར་རོ། །དེའི་དབང་དུ་ན་ཆོས་ཐམས་ཅད་ནམ་མཁའི་དཀྱིལ་དང་་་་
མཚུངས་པ་ཡིན་པས་མ་ཁེགས་པར་ལྷག་མར་ལུས་རྒྱུ་ནི་རྡུལ་ཕྲ་རབ་ཙམ་ཡང་མི་
གྲུབ་བོ། །ལར་རང་ཅག་གི་བསམ་ངོར་བུམ་པ་ལ་སོགས་པ་འདི་རྣམས་ལ་རིགས་
པ་གང་ཞིག་གིས་དཔྱད་ཅིང་གཞིགས་པར་བྱས་ཀྱང་བདེན་གྲུབ་དང་དཔྱད་བཟོད་
སོགས་ཁྱད་པར་འགའ་ཞིག་ལས་ལྟོ་ལྡིར་བ་ལ་སོགས་ངོ་བོ་ཙམ་པོ་ནམ་མཁའ་ལ་
སྤྲིན་དེངས་བ་བཞིན་གཞི་མེད་རྩ་བྲལ་དུ་འགྲོ་བ་ཞིག་གཏན་ནས་འཆར་མི་ཐུབ་པ་
ནི་གཟུང་འཛིན་གཉིས་སྣང་གིས་བཞག་པའི་བཅས་ཁྲིམས་ལས་འདར་མ་ནུས་པས་
ལན་པ་འབའ་ཞིག་ཡིན་ནོ། །གཟུངས་འཛིན་གཉིས་སྣང་གི་འཁྲུལ་བ་ཐམས་ཅད་
རྨི་ལམ་སད་པ་བཞིན་གཏན་མེད་དུ་སོང་བའི་ཤུལ་ན་ཡུལ་དང་ཡུལ་ཅན། གཅིག་
དང་ཐ་དད། དབྱིབས་དང་ཁ་དོག ལྟོ་ལྡིར་བ་མི་ལྡིར་བ་ལ་སོགས་པའི་མིང་ཙམ་
ཡང་གྲགས་མ་མྱོང་བའི་རྣལ་འབྱོར་པའི་བསྒོམ་བྱ། ཐལ་འགྱུར་པའི་བསྟན་བྱ་དེ་
ལ་ཡིད་ཆེས་ཤིག་རྙེད་ན་རང་ཅག་གི་སྣང་བ་ལ་ཡི་ཆད་གཏིང་ནས་སྐྱེས་ཏེ། འདི་
དག་རིགས་པས་དཔྱད་ཀྱང་མི་དགག་མི་ཁེགས་སྙམ་པའི་ཞེན་པ་དེ་ཚོ་གཏིང་ནས་
ལྡོག་འགྲོ་རྒྱུ་ཞིག་ཡིན་ངེས་སྙམ་མོ། །
གཉིས་པ་སྒྲུབ་བྱེད་དགོད་པ་ལ་གཉིས་ཏེ། རིགས་པའི་སྒྲུབ་བྱེད་དང་ལུང་གི་སྒྲུབ་
བྱེད་དོ། །དང་པོ་ནི། སྣང་ཙམ་ཆོས་ཅན། དོན་དཔྱོད་ཀྱི་དགག་བྱ་ཡིན་ཏེ། སྣང་
ཙམ་རང་གི་ངོ་བོའང་སྟོང་ཉིད་དུ་གཏན་ལ་དབབ་དགོས་པའི་ཕྱིར་རོ། །ཁྱབ་སྟེ། །
ཆོས་དེ་སྟོང་ཉིད་དུ་གཏན་ལ་དབབ་དགོས་ན། ཆོས་དེ་རང་གི་ངོ་བོ་ཉིད་དོན་དཔྱོད་
ཀྱི་མ་གྲུབ་པར་བཤད་དགོས་པའི་ཕྱིར། གལ་ཏེ་དཔྱད་བཟོད་བཀག་པས་དེ་སྟོང་
ཉིད་དུ་གྲུབ་བོ་ཞེ་ན། དཔྱད་བཟོད་བཀག་ཅེས་པ་དེ་སྣང་ཙམ་བཀག་པར་སོང་ངམ་
མ་སོང་། སོང་ན་སྣང་ཙམ་མི་དགག་པ་འགལ་ལ། མ་སོང་ན་དཔྱད་བཟོད་ཅེས་པ་
125



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
དེས་སྟོང་ཡང་སྣང་ཙམ་རང་གི་ངོ་བོ་ལ་དོན་དཔྱོད་ཀྱིས་ཅི་ཡང་མ་བྱས་པས་དེ་རང་
ངོ་ནས་སྣང་སྟོང་ཟུང་འཇུག་མི་འགྲུབ་བོ། །དེ་ལྟ་ན་ཡོད་རྒྱུའི་སྣང་ཙམ་མ་སྟོངས། །
མེད་རྒྱུའི་དཔྱད་བཟོད་མི་སྣང་བས་དེ་འདྲའི་སྣང་སྟོང་དེ་ཐ་གུ་དཀར་ནག་བསྒྲིལ་
བ་ལྟ་བུ་ཁོ་ན་ལས་ཟུང་འཇུག་མིན་པར་ཤིན་ཏུ་གསལ་ལོ། །་་་་། :
གཞན་ཡང་། མེད་དགག་ཡིན་ཡང་སྣང་རུང་བ། །ཞེས་གསུངས་པ་ལྟར་སྣང་ཙམ་
གྱི་ངོ་བོ་མེད་དགག་ཡིན་ནམ་མ་ཡིན། མ་ཡིན་ན་མདོ་སྔགས་ཀྱི་ལུང་སྤྱི་དང་རང་
ལུགས་ངེས་སྒྲོན་སོགས་དང་འགལ་ལ། ཡིན་ན་སྣང་ཙམ་རང་ཉིད་མ་བཀག་པར་
དེ་ཇི་ལྟར་མེད་དགག་ཏུ་གཏན་ལ་དབབ་ལེགས་པར་སོམས་ཤིག དཔྱད་བཟོད་
བཀག་པ་ཉིད་ཀྱིས་དེ་གྲུབ་པ་ཡིན་ནོ་སྙམ་ན། དེ་གཉིས་དོན་གཅིག་ན་སྣང་ཙམ་
ཡང་བཀག་ལ་མི་གཅིག་ན་དེས་མི་ཕན་པ་གོང་བཤད་བཞིན་ནོ། །གལ་ཏེ་སྣང་
ཙམ་བཀག་ཀྱང་དེ་དོན་དམ་པར་བཀག་པར་སོང་གི ཐ་སྙད་དུ་བཀག་པར་མ་སོང་
ཟེར་ན། དེ་ལྟ་ན་ཐལ་རང་གཉིས་ལ་ཚིག་གིས་བརྗོད་ཚུལ་ཙམ་ལས་དོན་གྱིས་སྟོང་
ཉིད་གཏན་ལ་འབེབས་ཚུལ་ལ་ཁྱད་ཅི་ཡང་མེད་པར་ཐལ་ཞིང་། མཉམ་གཞག་ལ་
ཟློ་བའི་སྐབས་སུ་བདེན་པ་གཉིས་སུ་འབྱེད་རྒྱུ་མེད་པར་གོང་དུ་བཤད་པ་བཞིན་
ནོ༑ ༑ཀུན་མཁྱེན་མི་ཕམ་རྒྱ་མཚོས། ཐལ་འགྱུར་ཐུན་མིན་གྱི་དགག་བྱ་བདེན་
གཉིས་སོ་སོར་ཞེན་པའི་ཡུལ་ཉིད་ཡིན་པར་གསུངས་ན་སྣང་ཙམ་བཞག་སྟེ་དེ་ལས་
གཞན་དུ་དགག་རྒྱུ་ཞིག་བཙལ་ཚེ་བདེན་པ་གཉིས་སོ་སོར་ཞེན་པ་གཏན་ནས་མི་
ཁེགས་ལ་བདེན་གཉིས་རོ་མཉམ་ནམ་ཡང་མི་ཤེས་སོ། །ཐ་སྙད་ཀྱི་བློ་ལ་སྣང་བ་
ཙམ་རྒྱུ་མཚན་དུ་བྱས་ཏེ། འཕགས་པའི་གཟིགས་པ་ཆོས་དབྱིངས་སྤྲོས་བྲལ་འཆད་
པའི་ཚེ་ནའང་མི་དགག་པར་འདོད་པ་མི་འཐད་དེ། སྐབས་སུ་མ་བབས་པའི་ཕྱིར་
ཏེ༑ སད་པའི་སྐྱེས་བུའི་ཤེས་པ་ལ་ལྟོས་ནས་ཉིན་སྣང་གི་རྟ་གླང་གིས་དག་པའི་ས་
126



བློ་གསར་ཡིད་ཀྱི་དགའ་སྟོན་ལས་ཆོས་ཅན་མཐུན་སྣང་དགག་མི་དགག་ལ་དཔྱད་པ།
ཕྱོགས་སུ་རྟ་གླང་ཡོད་མེད་ཀྱི་རྣམ་གཞག་འཆད་ཚེ། རྨི་ལམ་གྱི་རྟ་གླང་གི་སྣང་ཙམ་
པོ་རྨི་ལམ་དུ་སྣང་བ་ཙམ་རྒྱུ་མཚན་དུ་བྱས་ཏེ་རྟ་གླང་ཙམ་མི་དགག་པར་སྨྲས་པ་དང་
མཚུངས་སོ། །མདོར་ན་སྣང་ཙམ་ལ་དོན་དཔྱོད་ཀྱིས་ཅི་ཡང་མ་བྱས་ཕྱིན་གཞན་
དཔྱད་བཟོད་སོགས་གང་བཀག་ཀྱང་རུང་དེས་སྣང་ཙམ་ཡང་སྟོང་ཉིད་དུ་བསྟན་ན་
དེར་ཟད་ལ། མ་བསྟན་ན་ནི་ངེས་པར་མི་སྟོང་བར་ལྷག་མར་ལུས་ལ་དེ་ལྟ་ན་
རིགས་ཆེན་གསུམ་པོའང་འདིའི་སྟེང་དུ་འབབ་པ་སོགས་མང་དུ་སྤྲོ་རྒྱུ་འདུག་ཀྱང་
མཚོན་ཙམ་མོ། །
གཉིས་པ་ལུང་གི་སྒྲུབ་བྱེད་འགོད་པ་ནི། ཐལ་འགྱུར་པས་གཟུགས་ཚོར་སོགས་ཐ་
སྙད་དུ་བཀག་ཚེ་རང་རྒྱུད་པས་དེ་ལྟ་ན་བདེན་པ་གཉིས་སུ་ཕྱེ་རྒྱུ་མེད་པར་འགྱུར་
པས་གཟུགས་སོགས་དོན་དམ་པར་མེད་ཀྱང་ཀུན་རྫོབ་ཏུ་འགོག་མི་རུང་བར་སྨྲས་
པ་ལ་ཐལ་འགྱུར་པས་བདེན་པ་གཉིས་སུ་དབྱེར་མེད་པ་ལ་འདོད་ལན་བཏབ་ནས་
གཟུགས་སོགས་ལ་དཔྱད་ན་ཐ་སྙད་དུའང་མ་གྲུབ་པར་གསལ་བར་གསུངས་ཏེ།
འཇུག་འགྲེལ་ལས། འདིར་སྨྲས་པ། དོན་དམ་པར་སྐྱེ་བ་མེད་པས་བདག་དང་
གཞན་ལས་སྐྱེ་བ་དགག་པར་རག་མོད། གཟུགས་དང་ཚོར་བ་ལ་སོགས་པ་གང་
དག་མངོན་སུམ་དང་རྗེས་སུ་དཔག་པ་དག་གིས་དམིགས་པ་དེ་དག་གི་རང་བཞིན་
ནི་གདོན་མི་ཟ་བར་གཞན་ལས་སྐྱེ་བར་འགྱུར་རོ། །ཅི་སྟེ་དེ་ལྟར་མི་འདོད་ན་ནི་
བདེན་པ་གཉིས་ཅི་སྟེ་བརྗོད་དེ། བདེན་པ་གཅིག་ཁོ་ནར་འགྱུར་རོ། །དེའི་ཕྱིར་
གཞན་ལས་སྐྱེ་བ་ཡོད་པ་ཉིད་དོ། །
འདི་ལ་བཤད་པར་བྱ་སྟེ། འདི་བདེན་མོད་ཀྱི་དོན་དམ་པར་ན་བདེན་པ་གཉིས་
ཡོད་པ་མ་ཡིན་ཏེ། དགེ་སློང་དག་བདེན་པ་འདི་ནི་གཅིག་སྟེ། འདི་ལྟ་སྟེ། མི་བསླུ་
བའི་ཆོས་ཅན་མྱ་ངན་ལས་འདས་པའོ། །འདུ་བྱེད་ཐམས་ཅད་ནི་རྫུན་པ་བསླུ་བའི་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཆོས་ཅན་ནོ། །ཞེས་འབྱུང་བའི་ཕྱིར་རོ། །ཞེས་དང༌། རྣམ་པར་དཔྱད་པ་བྱས་ན་ནི་
འཇིག་རྟེན་པའི་ཐ་སྙད་ཉམས་པར་འགྱུར་རོ། །ཞེས་དང༌། རིགས་པ་དྲུག་ཅུ་པའི་
འགྲེལ་བ་ལས། ཅི་སྐྱེ་བ་ངོ་བོ་ཉིད་ཀྱིས་མེད་ཀྱང་བླ་སྟེ། ཐ་སྙད་དུ་གཟུགས་སྐྱེས་
སོ༑ ༑ཚོར་བ་སྐྱེས་སོ། །ཞེས་བྱ་བས་སྐྱེ་བ་ཡོད་དོ་སྙམ་ན། ཀྱེ་མ་ལམ་ལོག་པར་
སོང་དུ་གདོན་མི་ཟའོ། །ཞེས་དགག་པ་མཛད་པ་དེའང་སློབ་དཔོན་ཀླུས། གལ་ཏེ་
མངོན་སུམ་ལ་སོགས་པའི། །དོན་གྱིས་འགའ་ཞིག་དམིགས་ན་ནི། །སྒྲུབ་པའམ་
དགག་པར་བྱེད་ན་དེ། །མེད་ཕྱིར་ང་ལ་ཀླན་ཀ་མེད། །ཅེས་གསུངས་པ་བཞིན་མིག་
སོགས་ཀྱི་ཡུལ་སྣང་ཙམ་ཐ་སྙད་ཀྱི་ངོ་བོ་འདི་དགག་པ་དང་མི་དགག་པ་ལ་རྩོད་པ་
ཡིན་གྱི། | དགེ་ལྡན་གྱི་མཁས་པ་དག་བཞེད་པ་ལྟ་བུ་ནི་རང་ལུགས་སུ་གཏན་མི་
བཞེད་དོ། །གཞན་ཡང་ཚིག་གསལ་དང་བརྒྱ་འགྲེལ། འཇུག་འགྲེལ་རྣམས་ལས་
མང་དུ་གསུངས་ནའང་འདིར་མཚོན་ཙམ་མོ། ། ད་
ཀུན་མཁྱེན་མི་ཕམ་པའི་གསུང་སྒྲོས་ལས། མདོར་བསྡུ་ན་དོན་དམ་དཔྱོད་པའི་
རིགས་པས་དགག་བྱ་ཆོས་ཀྱི་བདག་དང་གང་ཟག་གི་བདག་གཉིས་ཀ་ཡིན་གྱི། |
ཆོས་དང་གང་ཟག་ཙམ་མ་ཡིན་ཏེ། དེ་དོན་དམ་རིགས་པའི་དགག་བྱ་ཡིན་ན་བདག་
གཉིས་བཞིན་དུ་མེད་པར་ཁས་ལེན་དགོས་པས། བདག་གཉིས་དགག་བྱར་ཁས་
ལེན་དགོས་པ་དེའི་ཕྱིར་ངོ་བོ་ཉིད་དུ་གྲུབ་པ་དང༌། རང་བཞིན་གྱིས་གྲུབ་པ་དང་། །
བདེན་གྲུབ་དགག་བྱ་ཡིན་གྱི་ཐ་སྙད་དགག་བྱ་མ་ཡིན་པར་ཁས་ལེན་དེ་ལྟར་ངེས་
པར་ཡིན་ཏེ། འོན་ཀྱང་འདི་འདྲའི་རྣམ་གཞག་དེ་བདེན་གཉིས་སོ་སོའི་དབང་དུ་མ་
བྱས་པར་དོན་དཔྱོད་ཁོ་ནའི་དབང་དུ་བྱས་ཏེ་དགག་རྒྱུ་མི་དགག་རྒྱུ་གཉིས་བྱས་ན།
སྟོང་ཉིད་ཀྱི་དོན་ཇི་བཞིན་གཏན་ལ་མི་ལེབ་པའི་ཕྱིར། ཞེས་དང་། དོན་དཔྱོད་ཀྱི་
ངོར་དགག་རྒྱུ་མི་དགག་རྒྱུའི་ཐ་སྙད་ཀྱི་ངོ་བོ་གཉིས་ཡོད་མི་སྲིད་པས་དེའི་ངོ་བོ་མ་
128



བློ་གསར་ཡིད་ཀྱི་དགའ་སྟོན་ལས་ཆོས་ཅན་མཐུན་སྣང་དགག་མི་དགག་ལ་དཔྱད་པ།
དམིགས་པར་ དགག་དགོས་ཏེ། ཞེས་དང༌། དེའི་ཕྱིར་དོན་དཔྱོད་ཀྱིས་དཔྱད་བཞིན་
པའི་སྐབས་སུ་ཐ་སྙད་ཀྱི་ཆོས་དེ་མི་དམིགས་པའམ་མ་རྙེད་པ་འབའ་ཞིག་ལས། །
དགག་རྒྱུ་ཞིག་ལོགས་སུ་ཕྱེ་མི་དགོས་ཏེ། ཐ་སྙད་ཀྱི་ཆོས་དེ་ལས་ལོགས་སུ་དགག་
རྒྱུ་ཅི་ཡང་མེད་དོ། །ཞེས་དང་། དོན་དམ་དཔྱོད་པ་རང་གི་ངོར་བཀག་རྒྱུའི་ཆོས་
ཤིག་དང༌། མི་བཀག་པར་ཐ་སྙད་སྐལ་བར་གཞག་རྒྱུ་གཉིས་སྲིད་དགོས་པ་མ་ཡིན་
ཏེ༑ འཇུག་པར། བདག་དང་གཞན་ལས་སྐྱེ་བ་མི་རིགས་པའི། །ཞེས་སོགས་
དྲངས་ནས་གསུངས་སོ། །
དོགས་སེལ་ལས་ཀྱང་། ཆོས་ཅན་མཐུན་སྣང་བ་མེད་ཅེས་པ་ཙམ་ནི་བརྗོད་ཤེས། །
ཡང་དག་པའི་གཟིགས་ངོར་ཅི་ཡང་མ་རྙེད་པ་སྐྲ་ཤད་མེད་པའི་མཐོང་བ་ལྟ་བུ་་་་
ངོར་ཆོས་ཅན་མཐུན་སྣང་བ་མེད་པ་དང༌། གནད་དེ་ལས་དགག་བྱ་ལ་ཁྱད་པར་
སྦྱར་མི་དགོས་པ་ནི་མ་གོ་བར། ཞེས་དང་། རབ་ལན་ལས། གལ་ཏེ་གཞན་དག་
གིས་དེ་ལྟར་ཆོས་ཐམས་ཅད་ཀྱི་གནས་ལུགས་བདེན་གཉིས་ཟུང་འཇུག་སྤྲོས་བྲལ་
ཉིད་དུ་གྲུབ་ན། བདེན་པ་གཉིས་སུ་ཕྱེ་བ་དོན་མེད་དོ་སྙམ་དུ་སེམས་ན། ཞེས་པ་
ནས༑ དེ་ཇི་ལྟ་བ་བཞིན་རེ་ཞིག་རྟོགས་མ་ནུས་པའི་ངོར། དོན་དམ་པར་མེད་པ་
དང༌། ཐ་སྙད་དུ་ཡོད་པའི་ཚུལ་གྱིས་བདེན་པ་གཉིས་སུ་ཕྱེས་ནས་མཐར་བདེན་
གཉིས་དབྱེར་མེད་དུ་བསྒྲུབ་དགོས་ཤིང༌། གནས་ལུགས་ཀྱི་དོན་ལ་བདེན་པ་
གཉིས་སུ་ཕྱེ་བའང་མེད་དེ། ཞེས་ཡང་དག་པའི་གཟིགས་ངོ་དང་མཐུན་པར་དགག་
བྱ་ལ་ཁྱད་པར་ཅི་ཡང་མི་སྦྱོར་བར་མཐུན་སྣང་ཙམ་པོའང་དགག་དགོས་པ་དང་། །
དེའི་ཚེ་བདེན་པ་གཉིས་སུ་ཕྱེ་བ་མེད་ཚུལ་རྒྱ་ཆེར་གསུངས་ཏེ་རེ་ཞིག་དེ་ཙམ་མོ། །
གསུམ་པ་དོན་བསྡུ་བ་ནི། དེ་ལྟར་ཤེས་བྱ་འདི་རྣམས་ལ་དོན་དཔྱོད་ཀྱིས་དཔྱད་ཚེ་
ཆུ་ཤིང་གི་སྙིང་པོ་བཞིན་གཞི་མེད་རྩ་བྲལ་དུ་འགྲོ་བ་ལ་མི་སྟོང་རྒྱུ་དང་མི་དགག་རྒྱུ་
129



དབལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ནི་རྡུལ་ཕྲ་རབ་ཙམ་ཡང་ཤེས་བྱའི་ཁོངས་འདི་ན་མེད་དེ། གང་སྣང་ཐམས་ཅད་རི་
བོང་གི་རྭ། མོ་གཤམ་གྱི་བུ་བཞིན་དུ་གཏན་ལ་དབབ་པར་བྱ་དགོས་ཏེ། འཇུག་པ་
ལས༑ གལ་ཏེ་དངོས་པོ་འདི་དག་རྣམ་དཔྱད་ན། །དེ་བཞིན་ཉིད་ཀྱི་དངོས་ལས་
ཚུལ་རོལ་དུ། །གནས་རྙེད་མ་ཡིན། ཞེས་དང་། ངེས་སྒྲོན་ལས། སྟོང་ཚུལ་ཁོ་ནར་
བསམས་ནས་ནི། །འདྲི་ན་མེད་དགག་ཉིད་ཡིན་ཏེ། །ཞེས་དང༌། ཀ་བ་ཀ་ནས་དག་
པ་ཡི། །ཤུལ་ན་མི་སྟོང་ཅུང་ཟད་མེད། །ཅེས་གསུངས་པ་ལྟར་རོ། །དེ་ལས་གཞན་
དུ་ན། ཇི་སྐད་དུ། སྒྱུ་མའི་གྲོང་ཁྱེར་ཞིག་པའི་ཐང་སྟོང་དུ། །མིག་འཕྲུལ་ནོར་བུའི་
ཕུང་པོ་སླར་ཡང་རྙེད། །ཅེས་གསུངས་པ་ལྟར་འཁྲུལ་སྣང་གཅིག་ཁེགས་ཀྱང་གཅིག་
མ་ཁེགས་པས་དེར་ཞེན་ནས་བསླུས་པར་འགྱུར་རོ། །
དེ་ལྟར་རང་གི་ངོ་བོ་ཡེ་སྟོང་སྤྲོས་པ་དང་བྲལ་བ་ཡིན་ཡང་ཡིན་བཞིན་དུ་སྣ་ཚོགས་
སུ་སྣང་བར་གོ་དགོས་ཏེ། འཇུག་པ་ལས། དེ་ལྟར་དངོས་པོ་ཐམས་ཅད་སྟོང་ན་
ཡང་༑ སྟོང་ཉིད་དག་ལས་རབ་ཏུ་སྐྱེ་བར་འགྱུར། །ཞེས་དང་། ངེས་སྒྲོན་ལས། །
ཆུ་ཟླ་བརྟགས་ན་ཆུ་ཟླ་ཉིད། །ཅུང་ཟད་མི་རྙེད་མེད་བཞིན་དུ། །ཆུ་ཟླ་སྣང་བར་
མངོན་སུམ་ཚེ། །མེད་དགག་ཡིན་ཡང་སྣང་རུང་བ། །ཞེས་དང༌། མེད་དེའི་མེད་
ཚུགས་མ་ཤོར་བཞིན། །སྣང་བ་འགག་མེད་ཉིད་དུ་ཤར། །ཞེས་སོ། །དེ་ལྟར་
སྣང་སྟོང་གཉིས་པོ་སྣང་ན་སྟོང་བར་མི་འགལ། སྟོང་ན་སྣང་བར་མི་འགལ། ཆུ་ལ་
ཆུ་བཞག་པ་ལྟ་བུར་ཐག་ཆོད་ན་རྗེས་ཐོབ་རྒྱུ་མ་ལྟ་བུའི་གོ་བ་རྣལ་མ་ཡིན། མཉམ་
གཞག་སྟོན་དུས་ཀྱི་ཉི་མའི་གུང་གི་ནམ་མཁའ་གཡའ་དག་པ་ལྟ་བུ་ལ་ནི་སྣང་དང་
མི་སྣང་གི་དབྱེ་བའང་མེད་དོ།།སྟོང་ཉིད་གཏན་ལ་འབེབས་ཚུལ་འདི་ནི་རང་སྟོང་དང་
གཞན་སྟོང་གཉིས་ཀའི་སྐབས་སུའང་མེད་དུ་མི་རུང་བ་ཞིག་ཡིན་པར་སེམས་སོ། །
དེ་ལྟར་ལས་དང་པོ་པ་ལ་གནས་ལུགས་ངོ་སྤྲོད་ཚེ་ཚད་མ་མི་འདྲ་བ་གཉིས་ཀྱིས་
130



བློ་གསར་ཡིད་ཀྱི་དགའ་སྟོན་ལས་ཆོས་ཅན་མཐུན་སྣང་དགག་མི་དགག་ལ་དཔྱད་པ།
རིམ་བཞིན་རེས་འཇོག་ཏུ་བསྟན་ནས་མཐར་ཟུང་འཇུག་ལ་གོ་བ་ཆགས་སུ་འཇུག་
པ་ཡིན། དེ་ཡང་ཐོག་མར་རིགས་ཚོགས་ལས་གསུངས་པའི་དོན་དཔྱོད་ཚད་མས་
གནས་ལུགས་ཀྱི་སྟོང་ཆ་དེ་གཏན་ལ་འབེབས། དེ་ནས་ཀུན་ཏུ་ཐ་སྙད་པའི་ཚད་མས་
སྣང་ཆ་གཏན་ལ་ཕབ་པས་དེ་གཉིས་ཀྱི་ལག་རྗེས་ལ་ཟུང་འཇུག་ཏུ་ཤེས་པ་ཡིན། །
དེ་ཡང་སྟོང་ཆ་གཏན་ལ་འབེབས་ཚེ་སྣང་བ་མི་འགོག་པར་གཞག་མི་དགོས་ཏེ།
ནམ་མཁའ་ལྟར་མཐའ་ཐམས་ཅད་དང་བྲལ་བར་འཆད་དགོས། དེའི་ཚེ་མི་
དགག་པར་ཅུང་ཟད་བཞག་ཀྱང་བདེན་གྲུབ་ཏུ་འཕུལ་ནུས། དེ་ལྟར་གཏན་ལ་
ཕབ་ཀྱང་དེའི་ངང་གཏན་ནས་མ་ཤོར་བཞིན་དུ་སྣང་ཆོག་པ་ཡིན། རྟེན་འབྱུང་
མཐར་ཐུག་པའང་འདི་ཉིད་ལ་ཟེར། གཟུགས་སོགས་སྣང་ཙམ་ཡོད་པའམ་སྣང་
བའི་སྒྲུབ་བྱེད་མིག་སོགས་ལས་ཚད་མ་གཞན་མེད། མིག་སོགས་ནི་དེ་ཁོ་ན་ཉིད་ཀྱི་
རང་བཞིན་འཆད་ཚེ་མཆིལ་མའི་ཐལ་བ་བཞིན་སྣང་མེད་དུ་འདོར་བ་ལས་ཡིད་ཆེས་
པའི་གནས་གཏན་མ་ཡིན་པ་འདི་ཤེས་དགོས། སྣང་བ་འདི་རྣམས་རྣམ་རྟོག་གིས་
བསྐྱེད་ཅིང་རྣམ་རྟོག་ལ་བརྟེན་པ་ཅན་ཡིན་པས་ན། དངོས་པོའི་ཡང་ལྕིའི་དབང་
གིས་སྲང་མདའ་ལ་མཐོ་དམན་འགྲོ་བ་བཞིན་དུ་སྔོན་བསགས་ལས་ཀྱི་བག་ཆགས་
ཅུང་ཟད་འགྱུར་བས་ཀྱང་འགྱུར་འགྲོ་ལ། ད་ལྟའི་སྤྱོད་ལམ་གོམས་ཤུགས་ཅུང་
ཟད་འགྱུར་བས་ཀྱང་འགྱུར་འགྲོ་བ་ཡིན། འཕྲུལ་འཁོར་གྱི་གསང་ཐག་བཅད་ན་
དེས་བསྐྱེད་པའི་སྣང་བ་རྣམས་འཕྲལ་དུ་འགག་པ་བཞིན། མཐར་ནི་སེམས་
དང་སེམས་བྱུང་རྣམས་གཏན་དུ་འགགས་པའི་ཚེ་དེ་དག་གིས་བསྐྱེད་པའི་སྣང་ཙམ་
པོའང་མཁའ་ལ་སྤྲིན་དེངས་བ་བཞིན་ཡལ་ནས་འགྲོ་སྟེ། མིང་ཙམ་ཡང་ལྷག་
མར་མི་ལུས་སོ། །དེ་ཉིད་དངོས་པོའི་གཤིས་ཡིན། དེས་ན་ཐལ་འགྱུར་པས་དངོས་
པོའི་གཤིས་འཆད་ཚེ་དེ་ཁོ་ན་དགོས་ཀྱི་སྣང་ཙམ་བཞག་ཕྱིན་ནམ་ཡང་གཤིས་ལ་
131



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
རེག་མི་ནུས། གལ་ཏེ་བདེར་གཤེགས་སྙིང་པོའི་སྣང་ཆ་ཡོད་དོ་ཟེར་ན། ཡོད་དུ་ཆུག་
ཀྱང་སྟོང་ཉིད་འཆད་ཚེ་དེའི་སྐལ་བར་མི་དགག་རྒྱུ་ཞིག་གཞག་མི་དགོས་པ་གོང་དུ་
བཤད་པ་བཞིན་ནོ། །འདི་སྐོར་འཇུག་པ་རྩ་འགྲེལ་སོགས་ཀྱི་ཐོག་ནས་བདེན་པ་
ར་སྤྲོད་བྱེད་རྒྱུ་འདུག་ཀྱང་རེ་ཞིག་དེ་ཙམ་གྱིས་ཆོག་པར་བྱའོ། །
ད་ནི་དགེ་ཆོས་ཀྱི་ཞལ་ནས།
བཞིན་རས་ཅུང་ཟད་འགྱུར་བས་འགྱུར་བྱེད་ཅིང་། །
མེ་ལོང་ཅུང་ཟད་འགྱུར་ཡང་འགྱུར་བྱེད་པའི། །
མི་བརྟན་འགྱུར་བའི་ཤེས་བྱའི་གཟུགས་བརྙན་འདི། །
ནམ་ཞིག་མཐའ་ལ་གཏན་དུ་ཡལ་བར་ངེས། །
ཞེས་གསུངས་པ་བཞིན་དུ་འདི་སྐད་དུ།
བག་ཆགས་ཅུང་ཟད་འགྱུར་བས་འགྱུར་བྱེད་ཅིང་། །
སྤྱོད་ལམ་ཅུང་ཟད་འགྱུར་ཡང་འགྱུར་བྱེད་པའི། །
མི་བརྟན་སྲང་མདའ་ལྟ་བུའི་སྣང་བ་འདིར། །
ཡིད་རྟོན་མ་གནང་མགོ་མཇུག་སློགས་པར་མཛོད། །
ཅེས་ཞུ་བར་འདོད་དོ། །
སྨྲས་པ།
སྐྱེ་ཞིང་སྐྱེ་བའི་ཕྲེང་བ་རུ། །
བློ་གྲོས་པད་དཀར་འཛུམ་པའི་ཞལ། །



བློ་གསར་ཡིད་ཀྱི་དགའ་སྟོན་ལས་ཆོས་ཅན་མཐུན་སྣང་དགག་མི་དགག་ལ་དཔྱད་པ།
ཐུབ་གསུང་ཉི་མར་མངོན་ཕྱོགས་ཏེ། །
བྱམས་པའི་སྦྲང་རྩིས་ཕྱུག་གྱུར་ཅིག །
ཅེས་པ་འདི་ནི་རབ་རྒྱན་མེ་བྱི་ལོའི་དཔྱད་རྩོམ་རྒྱུགས་སྤྲོད་ཀྱི་ཆེད་དུ་སློབ་གཉེར་པ་ཚུལ་ཁྲིམས་བློ་
གྲོས་ཀྱིས་ཟླ་བཅུ་པའི་ཚེས་བརྒྱད་ལ་བྲིས་ཏེ་ཕུལ་བ་དགེ་ལེགས་སུ་གྱུར་ཅིག། །།
་
པ་
དང་ ད
，
ན་
།
མ་12
བ
༡
: 1
ས་བབ་
ཀྱི
:༠ ཡོད
133



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
༄༅། །ཞིག་པ་དངོས་པོ་ལ་དཔྱད་པ།
ཞིག་པ་དངོས་པོ་ཡིན་མིན་དཔྱད་པ་ལ་གསུམ་སྟེ། གཞན་ལུགས་བརྗོད་པ། རང་
ལུགས་གཞག་པ། དེ་ལ་སྒྲུབ་བྱེད་དགོད་པའོ། །དང་པོ་ནི། ཁ་ཅིག་ན་རེ། དབུ་མ་
ཐལ་འགྱུར་པའི་ལུགས་ལ་ཞིག་པ་དངོས་པོ་ཡིན་ཞེས་གསུངས་ཏེ། ཤེས་པར་ཟད་
དོ༑ ༑གཉིས་པ་ནི། ཐལ་འགྱུར་པའི་ལུགས་ལ་ཞིག་པ་ལ་དངོས་པོ་ཞེས་པའི་མིང་
འདོགས་རུང་བ་ཡིན་ཏེ། ཚིག་གསལ་ལས་དེ་ལྟར་དུ་གསུངས་པའི་ཕྱིར་རོ། །འོན་
ཀྱང་དངོས་དངོས་མེད་ཀྱི་ཟླས་ཕྱེས་པའི་དངོས་པོ་ནི་མ་ཡིན་ཏེ། སྐབས་འདིའི་
དངོས་པོ་ཞེས་པ་འདུས་བྱས་རྟེན་འབྲེལ་གྱི་ཆོས་ཙམ་ལ་གསུངས་པ་གང་ཞིག དེ་
ལ་དངོས་པོས་མ་ཁྱབ་པ་འདི་པའི་ལུགས་ཡིན་པའི་ཕྱིར་རོ། །སྤྱིར་དངོས་པོ་ཞེས་
པ་བདེན་གྲུབ་དང༌། དོན་བྱེད་ནུས་པ་དང༌། རྟེན་འབྲེལ་ཙམ་དང༌། དོན་དམ་པ་
ལའང་གོ་བའི་སྐབས་ཡོད་པ་ཤེས་པར་བྱའོ། ། །
གསུམ་པ་ནི། ཚིག་གསལ་ལས། གལ་ཏེ་དེ་ལྟ་ན་བྱེད་བཞིན་པ་ཡིན་པའི་ཕྱིར་
འཇིག་པ་ཡང་དངོས་པོར་འགྱུར་བ་མ་ཡིན་ནམ་ཞེ་ན། འདི་ནི་འདོད་པ་ཉིད་ཡིན་
ཏེ༑ འཇིག་པ་ནི་རང་གི་ངོ་བོ་ལ་ལྟོས་ནས་དངོས་པོ་ཡིན་ལ། གཟུགས་ལ་སོགས་
པའི་ཆོས་ལོག་པའི་རང་བཞིན་ཡིན་པའི་ཕྱིར་ན་ནི་དངོས་པོ་མེད་པ་ཡིན་ནོ། །འཆི་
བ་ཡང་བྱ་བ་གཉིས་སུ་ཉེ་བར་གནས་པ་ཡིན་ཏེ། འདུ་བྱེད་འཇིག་པར་ཡང་བྱེད་པ་
དང་༑ ཡོངས་སུ་མི་ཤེས་པ་རྒྱུན་མི་འཆད་པའི་རྒྱུ་ཡང་འབྱིན་པའོ་ཞེས་བྱ་བའི་ལུང་
ལས་ནི་ཇི་ལྟར་འཇིག་པ་རྒྱུ་དང་བཅས་པ་མ་ཡིན་པར་འགྱུར། ཞེས་ཞིག་པ་དེ་
དངོས་པོ་ཡིན་པའི་སྒྲུབ་བྱེད་དུ་འཆི་བས་བྱ་བ་བྱེད་པ་ཉིད་བཀོད་ན། འཆི་བའམ་
134



བློ་གསར་ཡིད་ཀྱི་དགའ་སྟོན་ལས་ཞིག་པ་དངོས་པོ་ལ་དཔྱད་པ།
ཤི་བ་ནི་དངོས་དངོས་མེད་གཉིས་ཀྱི་དངོས་མེད་དུ་བཞེད་པ་ཡིན་ཏེ། དེ་ཉིད་ལས།
གཞན་ཡང་། ཇི་ལྟར་མྱ་ངན་འདས་པ་ནི། །དངོས་དང་དངོས་མེད་གཉིས་ཡིན་
ཏེ༑ ༑མྱ་ངན་འདས་པ་འདུས་མ་བྱས། །དངོས་དང་དངོས་མེད་འདུས་བྱས་ཡིན། །
དངོས་པོ་ནི་རང་གི་རྒྱུ་དང་རྐྱེན་གྱི་ཚོགས་པ་ལས་བྱུང་བའི་ཕྱིར་འདུས་བྱས་ཡིན་ལ།
དངོས་པོ་མེད་པ་ཡང་དངོས་པོ་ལ་བརྟེན་ནས་འབྱུང་བའི་ཕྱིར་དང༌། སྐྱེ་བའི་རྐྱེན་
གྱིས་རྒ་ཤི་ཞེས་འབྱུང་བའི་ཕྱིར་འདུས་བྱས་ཡིན་ནོ། །ཞེས་དངོས་མེད་འདུས་བྱས་
ཡིན་པའི་སྒྲུབ་བྱེད་དུ་རྒ་ཤི་སྐྱེ་བའི་རྐྱེན་གྱིས་བྱུང་བ་དེ་ཉིད་བཀོད་པའི་ཕྱིར་ཏེ། །
གལ་ཏེ་ཤི་བ་དངོས་མེད་དུ་མི་བཞེད་ན། དེ་སྐྱེ་བའི་རྐྱེན་གྱིས་བྱུང་ཡང་རུང་སྟེ།
དེས་དངོས་མེད་འདུས་བྱས་ཡིན་པར་ཅི་ཞིག་འགྲུབ་སྟེ་འབྲེལ་མེད་དོ། །ཁྱད་པར་
དུའང་དེ་ཉིད་ལས། དེའི་ཕྱིར་གལ་ཏེ་མྱ་ངན་ལས་འདས་པ་དངོས་པོ་མེད་པ་འགའ་
ཞིག་ཡིན་ན་ནི། ཇི་ལྟར་མྱ་ངན་ལས་འདས་པ་དེ་བརྟེན་ནས་མ་ཡིན་པར་འགྱུར། །
དེ་ནི་བརྟེན་པ་ཁོ་ན་ཡིན་ཏེ། དངོས་པོ་མེད་པ་ཡིན་པའི་ཕྱིར་འཇིག་པ་བཞིན་ནོ། །
ཞེས་གསུངས་པ་འདིས་གསལ་བར་ཤེས་ཏེ། མྱང་འདས་ཆོས་ཅན། རྟེན་ནས་བྱུང་
བའམ་འདུས་བྱས་ཡིན་པར་ཐལ། དངོས་མེད་དུ་ཁས་བླངས་པའི་ཕྱིར། གང་དངོས་
མེད་ཡིན་ན་བརྟེན་ནས་བྱུང་བ་ཡིན་པས་ཁྱབ་སྟེ། དཔེར་ན་འཇིག་པ་བཞིན། ཞེས་
འཇིག་པ་དངོས་མེད་དུ་གསལ་བར་ཁས་བླངས་འདུག་པའི་ཕྱིར་རོ། །འདི་དག་གི་
སྐབས་སུ་འཇིག་པ་ཞེས་ཀྱང་བྱུང་མོད། དོན་ལ་ཞིག་པ་ཉིད་ཡིན་ཏེ། ཆོས་གཞན་
ལོག་པའི་རང་བཞིན་དུ་གསུངས་པའི་ཕྱིར་རོ། །ཚུལ་འདི་ཀུན་མཁྱེན་མི་ཕམ་རྒྱ་
མཚོའི་དགོངས་པ་ཡིན་པར་རྩ་ཊཱིཀ་དང་དོགས་སེལ་ལས་ཤེས་པར་བྱའོ། ། :ནས་
རབ་རྒྱན་ལྕགས་འབྲུག་ཟླ་ཚེས་ལ་ཚུལ་ཁྲིམས་བློ་གྲོས་ཀྱིས་སོ།། །།
|35



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
༄༅། །དབུ་མ་ལ་འཇུག་པའི་རིང་སོང་གི་སྐབས་ཀྱི་
།།ཁའི་དམག་ མཐའ་དཔྱད་བཞུགས་སོ། ། །ལ་སྟག་
བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །
དེ་ལ་འདིར་དཔལ་མགོན་འཕགས་པ་ཀླུ་སྒྲུབ་ཀྱི་དགོངས་པ་མཐར་ཐུག་གསལ་
བར་བྱེད་པའི་བསྟན་བཅོས་ཆེན་པོ་དབུ་མ་ལ་འཇུག་པ་ལས། རིང་དུ་སོང་བར་བློ་
ཡང་ལྷག་པར་འགྱུར། །ཞེས་པའི་སྐབས་ཀྱི་དཀའ་བའི་གནས་ཉན་རང་དགྲ་བཅོམ་
པས་ཆོས་ཀྱི་བདག་མེད་རྟོགས་མ་རྟོགས་ཀྱི་ཚུལ་ལ་ཅུང་ཟད་དཔྱད་པ་ལ་གསུམ་
སྟེ༑ འཕགས་པའི་ཡུལ་གྱི་ཤིང་རྟ་ཆེན་པོ་རྣམས་ཀྱི་བཞེད་པ་དང༌། གངས་ཅན་གྱི་
མཁས་པ་རྣམས་ཀྱི་བཞེད་པ། དེ་དག་གི་དགོངས་པའི་འཛིན་མཚམས་ལ་རང་
གི་འདོད་པ་བརྗོད་པ་དང་གསུམ་ལས། དང་པོ་ནི། མངོན་རྟོགས་རྒྱན་སོགས་
བྱམས་ཆོས་རྣམས་ལས་ཚིག་གིས་ཟིན་ཚོད་ལ་ཉན་ཐོས་དགྲ་བཅོམ་པས་ཆོས་ཀྱི་
བདག་མེད་མ་རྟོགས། རང་སངས་རྒྱས་རྣམས་ཀྱིས་ཆོས་ཀྱི་བདག་མེད་ཕྱེད་རྟོགས་
ལ༑ བྱང་ཆུབ་སེམས་དཔའ་རྣམས་ཀྱིས་བདག་མེད་གཉིས་ཀ་རྫོགས་པར་རྟོགས་
པ་དང་། ཐེག་གསུམ་གྱི་རྟོགས་རིགས་ལ་མཐོ་དམན་ཡོད་པར་ཡང་ཡང་གསུངས།
སློབ་དཔོན་ལེགས་ལྡན་འབྱེད་སོགས་རང་རྒྱུད་པ་རྣམས་ཀྱིས་ཀྱང་ཆོས་ཀྱི་བདག་
མེད་མ་རྟོགས་པར་བཤད་དོ། །ཐལ་འགྱུར་པའི་ལུགས་ལ་སློབ་དཔོན་སངས་རྒྱས་
བསྐྱངས་ཀྱིས་རྟོགས་པར་བཞེད། དཔལ་ལྡན་ཟླ་བ་གྲགས་པས་དེ་ཉིད་ལུང་དང་
རིགས་པས་སྒྲུབ་པར་མཛད། ཞི་བ་ལྷའི་སྤྱོད་འཇུག་ཤེར་ལེའུ་ལས། གང་ཕྱིར་ལུང་
ལས་ལམ་འདི་ནི། །མེད་པར་བྱང་ཆུབ་མེད་པར་གསུངས། །ཞེས་སྤྱིར་སྟོང་ཉིད་
136



བློ་གསར་ཡིད་ཀྱི་དགའ་སྟོན་ལས་རིང་སོང་སྐབས་ཀྱི་དཔྱད་པ།
རྟོགས་པ་མེད་ན་ཐར་བ་མེད་པར་གསུངས་པས་ཉན་རང་ལའང་སྟོང་ཉིད་རྟོགས་
པ་ཡོད་པར་བཞེད་ལ། ཡང་། དམིགས་པ་དང་བཅས་པའི་སེམས། །འགའ་ཞིག་
ལ་ནི་གནས་པར་འགྱུར། །ཞེས་དགྲ་བཅོམ་པའི་སེམས་དམིགས་པ་དང་བཅས་པ་
ཡིན་པར་གསུངས་ཤིང༌། སྤྱོད་འཇུག་གི་རྒྱ་འགྲེལ་རྣམས་ཀྱིས་ཀྱང་དེ་དགྲ་བཅོམ་
པ་ཁོ་ན་ལ་སྦྱར་ནས་དེ་ལྟར་དུ་བཤད་པས་ཆོས་ཀྱི་བདག་མེད་ཕྲ་བ་རྫོགས་པར་མ་
རྟོགས་པ་ཚིག་གིས་ཟིན་པའང་ཡིན་ནོ། ། དག་པ་
གཉིས་པ་ནི། བོད་ཡུལ་འདིར་རྗེ་བདག་ཉིད་ཆེན་པོ་ཙོང་ཁ་པ་སོགས་ནི་ཉན་རང་
དགྲ་བཅོམ་པས་ཆོས་ཀྱི་བདག་མེད་པ་ཕྲ་བ་ཡོངས་སུ་རྫོགས་པར་རྟོགས་པས་ཐེག་
གསུམ་རྟོགས་རིགས་གཅིག་པར་བཞེད། ཆོས་རྗེ་རོང་སྟོན་ཆེན་པོ་ནི་མ་རྟོགས་པར་
བཞེད། གོ་བོ་རབ་འབྱམས་པ་ནི་རང་རྒྱུད་ཀྱི་ཕུང་པོ་ ཕྲ་བ་ནས་བདེན་མེད་དུ་
རྟོགས་ལ་དེ་ལས་གཞན་པའི་ཆོས་བདག་མེད་དུ་མ་རྟོགས་པར་འདོད་དོ། །
གསུམ་པ་རང་གི་འདོད་པ་བརྗོད་པ་ལ། མདོ་ལས་གསུངས་ཚུལ་བཤད་པ་དང་།
བྱམས་ཆོས་ཀྱི་དགོངས་པ་བཤད་པ་དང་། འཕགས་པ་ཀླུའི་རྗེས་འབྲངས་དག་
གི་དགོངས་པ་བཤད་པ། དེ་དག་གི་གནད་ཀྱི་དོན་གཅིག་ཏུ་བསྡུས་ཏེ་བཤད་པའོ།།
དང་པོ་ནི། བརྒྱད་སྟོང་པ་ལས། ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཤེས་
རབ་ཀྱི་ཕ་རོལ་ཏུ་ཕྱིན་པ་འདི་ཉིད་མཉན་པར་བྱ་གཟུང་བར་བྱ། བཅང་བར་བྱ། །་་
ཀླག་པར་བྱ་ཀུན་ཆུབ་པར་བྱ་རབ་ཏུ་གདོན་པར་བྱའོ། །ཤེས་རབ་ཀྱི་ཕ་རོལ་ཏུ་ཕྱིན་
པ་འདི་ཉིད་ལ་བསླབ་པར་བྱའོ་རྣལ་འབྱོར་དུ་བྱའོ། ། ལན་
རང་སངས་རྒྱས་ཀྱི་ས་ལ་སློབ་པར་འདོད་པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་
འདི་ཉིད་མཉན་པར་བྱ་གཟུང་བར་བྱ་བཅང་བར་བྱ་ཀླག་པར་བྱ་ཀུན་ཆུབ་པར་་་་
རབ་ཏུ་གདོན་པར་བྱའོ། །ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ལ་བསླབ་པར་
137



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
བྱའོ་རྣལ་འབྱོར་དུ་བྱའོ། །བྱང་ཆུབ་སེམས་དཔའི་ས་ལ་སློབ་པར་འདོད་པས་ཀྱང་
ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་མཉན་པར་བྱ་གཟུང་བར་བྱ་བཅང་བར་བྱ་
ཀླག་པར་བྱ་ཀུན་ཆུབ་པར་བྱ་རབ་ཏུ་གདོན་པར་བྱའོ། །ཤེས་རབ་ཀྱི་ཕ་རོལ་ཏུ་ཕྱིན་
པ་འདི་ཉིད་ལ་ཐབས་མཁས་པ་དང་ལྡན་པས་བྱང་ཆུབ་སེམས་དཔའི་ཆོས་ཐམས་
ཅད་ཐོབ་པར་བྱ་བའི་ཕྱིར་རྣལ་འབྱོར་དུ་བྱའོ། །དེ་ཅིའི་ཕྱིར་ཞེ་ན། བྱང་ཆུབ་སེམས་
དཔའ་སེམས་དཔའ་ཆེན་པོས་གང་ལ་བསླབས་ཤིང་རྣལ་འབྱོར་དུ་བྱ་བའི་བྱང་ཆུབ་
སེམས་དཔའི་ཆོས་ཐམས་ཅད་རྒྱས་པར་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་
ལས་བསྟན་ཏོ། །བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་སློབ་པར་འདོད་
པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་མཉན་པར་བྱ་གཟུང་བར་བྱ་བཅང་བར་
བྱ་ཀླག་པར་བྱ་ཀུན་ཆུབ་པར་བྱ་རབ་ཏུ་གདོན་པར་བྱའོ། །ཤེས་རབ་ཀྱི་ཕ་རོལ་ཏུ་
ཕྱིན་པ་འདི་ཉིད་ལ་ཐབས་མཁས་པ་དང་ལྡན་པས་སངས་རྒྱས་ཀྱི་ཆོས་ཐམས་ཅད་
འཐོབ་པར་བྱ་བའི་ཕྱིར་རྣལ་འབྱོར་དུ་བྱའོ། །དེ་ཅིའི་ཕྱིར་ཞེ་ན། ཤེས་རབ་ཀྱི་ཕ་
རོལ་ཏུ་ཕྱིན་པ་འདི་ཉིད་ལས་ནི་བྱང་ཆུབ་སེམས་དཔ
ལ་བསླབ་པར་བྱ་བ་རྣལ་འབྱོར་དུ་བྱ་བའི་སངས་རྒྱས་ཀྱི་ཆོས་ཐམས་ཅད་རྒྱས་པར་
བསྟན་ཏོ། །ཞེས་གསུངས་ཏེ་འདིས་ནི་ཆོས་ཀྱི་བདག་མེད་རྟོགས་པར་གསུངས་སོ།།
དེ་བཞིན་དུ་མདོ་གཞན་དག་ལས་ཀྱང་ཉན་རང་གིས་ཆོས་ཀྱི་བདག་མེད་རྟོགས་
པར་གསུངས་པ་ཤིན་ཏུ་མང་སྟེ་འདིས་མཚོན་ནས་ཤེས་པར་བྱའོ། །མདོ་སྡེ་ལང་
ཀར་གཤེགས་པ་དང་རྒྱན་སྟུག་པོ་བཀོད་པ་སོགས་མདོ་སྡེ་གཞན་ལས་ནི་ཉན་རང་
གིས་ཆོས་བདག་མེད་མ་རྟོགས་པར་ཡང་གསུངས། ཡང་ཡུམ་བར་མའི་ལུང་སེང་གེ་
བཟང་པོས་དོན་གསལ་དུ་དྲངས་པ་ལས། རབ་འབྱོར་ཐམས་ཅད་ཤེས་པ་ཉིད་ནི་
ཉན་ཐོས་དང་རང་སངས་རྒྱས་རྣམས་ཀྱི་ཡིན་ནོ། །ལམ་ཤེས་པ་ཉིད་ནི་བྱང་ཆུབ་
138



བློ་གསར་ཡིད་ཀྱི་དགའ་སྟོན་ལས་རིང་སོང་སྐབས་ཀྱི་དཔྱད་པ།
སེམས་དཔའ་རྣམས་ཀྱི་ཡིན་ནོ། །རྣམ་པ་ཐམས་ཅད་མཁྱེན་པ་ཉིད་ནི་དེ་བཞིན་་་་་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ཡིན་ནོ།།
བཅོམ་ལྡན་འདས་ཅིའི་སླད་དུ་ཐམས་ཅད་འཚལ་བ་ཉིད་ཉན་ཐོས་དང་རང་སངས་
རྒྱས་རྣམས་ཀྱི་ལགས། རབ་འབྱོར་ཐམས་ཅད་ནི་ཕྱི་དང་ནང་གི་ཆོས་རྣམས་ཇི་སྙེད་
པ་འདི་ཙམ་ཡིན་ལ། དེ་དག་ཀྱང་ཉན་ཐོས་དང་རང་སངས་རྒྱས་རྣམས་ཀྱིས་ཤེས་
ཀྱི། ལམ་ཐམས་ཅད་ཀྱིས་ཀྱང་མ་ཡིན་ལ། རྣམ་པ་ཐམས་ཅད་དུ་ཡང་མ་ཡིན་པས་
དེའི་ཕྱིར་ཉན་ཐོས་དང་རང་སངས་རྒྱས་རྣམས་ཀྱི་ནི་ཐམས་ཅད་ཤེས་པ་ཉིད་ཅེས་
བྱའོ་༣༣བཅོམ་ལྡན་འདས་ཅིའི་སླད་དུ་ལམ་གྱི་རྣམ་པ་འཚལ་བ་ཉིད་བྱང་ཆུབ་སེམས་
དཔའ་རྣམས་ཀྱི་ལགས། རབ་འབྱོར་བྱང་ཆུབ་སེམས་དཔའ་རྣམས་ཀྱིས་ནི་ཉན་
ཐོས་ཀྱི་ལམ་གང་ཡིན་པ་དང་རང་སངས་རྒྱས་ཀྱི་ལམ་གང་ཡིན་པ་དང་སངས་རྒྱས་
ཀྱི་ལམ་གང་ཡིན་པའི་ལམ་ཐམས་ཅད་བསྐྱེད་པར་བྱ་ཞིང་ལམ་ཐམས་ཅད་ཤེས་
པར་བྱའོ། །དེ་དག་ཀྱང་ཡོངས་སུ་རྫོགས་པར་བྱ་ཞིང་དེ་དག་གིས་ལམ་གྱི་བྱ་བ་ཡང་
བྱ་ལ། སྨོན་ལམ་ཡོངས་སུ་རྫོགས་པར་མ་བྱས་པ་དང་སེམས་ཅན་རྣམས་ཡོངས་སུ་
སྨིན་པར་མ་བྱས་པ་དང་སངས་རྒྱས་ཀྱི་ཞིང་ཡོངས་སུ་མ་སྦྱངས་པར་དེ་དག་གིས་
ཡང་དག་པའི་མཐའ་མངོན་སུམ་དུ་ནི་མི་བྱའོ། །དེའི་ཕྱིར་བྱང་ཆུབ་སེམས་དཔའ་
རྣམས་ཀྱི་ནི་ལམ་གྱི་རྣམ་པ་ཤེས་པ་ཉིད་ཅེས་བྱའོ། །
བཅོམ་ལྡན་འདས་ཅིའི་སླད་དུ་རྣམ་པ་ཐམས་ཅད་མཁྱེན་པ་ཉིད་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ལགས། རབ་འབྱོར་རྣམ་
པ་གང་དག་དང་རྟགས་གང་དག་དང་མཚན་མ་གང་དག་གིས་ཆོས་རྣམས་རབ་ཏུ་་་་
བརྗོད་པའི་རྣམ་པ་དེ་དག་དང་རྟགས་དེ་དག་དང་མཚན་མ་དེ་དག་དེ་བཞིན་གཤེགས་
པས་ཐུགས་སུ་ཆུད་དེ་དེའི་ཕྱིར་དེ་བཞིན་གཤེགས་པ་དགྲ་བཅོམ་པ་ཡང་དག་པར་
139



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
རྫོགས་པའི་སངས་རྒྱས་ཀྱི་ནི་རྣམ་པ་ཐམས་ཅད་མཁྱེན་པ་ཉིད་ཅེས་བྱའོ། །ཞེས་
གསུངས་ཏེ་ལུང་འདི་ལས་ནི་ཉན་རང་གིས་སྟོང་པ་ཉིད་ཀྱི་དོན་ཅི་ཙམ་ཞིག་རྟོགས་
པ་དང་ཅི་ཙམ་ཞིག་མ་རྟོགས་པའི་མཚམས་སོ་སོར་ཕྱེས་ཏེ་གསལ་བར་བསྟན་ཏོ། །
དེས་ན་མདོ་རྣམས་ལས་རྟོགས་པ་དང་མ་རྟོགས་པ་སོ་སོར་གསུངས་པ་དེ་རྣམས་ཀྱི་
དགོངས་པ་ནི་མདོ་སྡེ་རང་གིས་གསུངས་པ་འདི་བཞིན་དུ་སྤྱིར་རྟོགས་ལ་རྫོགས་
པར་མ་རྟོགས་པ་ཡིན་པར་ཤེས་པར་བྱའོ། །
གཉིས་པ་བྱམས་ཆོས་ཀྱི་དགོངས་པ་བཤད་པ་ནི། མངོན་རྟོགས་རྒྱན་ལས།འཕགས་
པའི་བདེན་པ་བཞི་དག་གི །རྣམ་པ་མི་དམིགས་སྒོ་ནས་ནི། །ཉན་ཐོས་ལམ་འདི་
ཤེས་པར་བྱ། །ཞེས་དང་། དེ་ནི་མཚན་མར་དམིགས་སྒོ་ནས། །ཐབས་མ་ཡིན་
པས་རིང་བ་དང་། །ཞེས་དང་། ཉི་ཚེ་བ་དང་སྣ་ཚོགས་ཉིད། །ཞེས་དང་། གཟུང་
དོན་རྟོག་པ་སྤོང་ཕྱིར་དང༌། །འཛིན་པ་མི་སྤོང་ཕྱིར་དང་ནི། །ཞེས་དང༌། ཉོན་མོངས་
ཤེས་བྱ་ལམ་གསུམ་གྱིས། །ཉམས་ཕྱིར་སློབ་མ་བསེ་རུ་དང༌། །རྒྱལ་སྲས་རྣམས་
ཀྱི་དག་པ་སྟེ། །ཞེས་སོགས་ཀྱིས་ཉན་ཐོས་ཀྱིས་བདེན་པ་བཞིའི་སྟེང་གི་རྣམ་པ་མི་
རྟག་ལ་སོགས་པ་བཅུ་དྲུག་ཙམ་རྟོགས། སྤང་བྱའང་ཉོན་མོངས་པའི་སྒྲིབ་པ་ཙམ་
སྤངས། ། རང་སངས་རྒྱས་ཀྱིས་དེའི་ཐོག་ཏུ་ཆོས་ཀྱི་བདག་མེད་ཕྱེད་རྟོགས།
སྤང་བྱ་ཤེས་སྒྲིབ་ཕྱེད་སྤངས། བྱང་སེམས་ཀྱིས་བདག་མེད་མཐའ་དག་རྟོགས།
སྤང་བྱ་སྒྲིབ་པ་གཉིས་ཆར་སྤངས་པར་གསུངས་ལ། ཐེག་གསུམ་གྱི་རྟོགས་རིགས་
ལ་མཐོ་དམན་ཡོད་ཚུལ་ཡང་ཡང་གསུངས། ཚུལ་འདི་ལ་བརྟེན་ནས་ཁ་ཅིག་གིས་
བྱམས་ཆོས་ཀྱིས་ཉན་ཐོས་ཀྱིས་ཆོས་ཀྱི་བདག་མེད་མ་རྟོགས་པར་བཞེད་ཅེས་
གསུངས་མོད། འོན་ཀྱང་གཏན་ནས་མ་རྟོགས་པར་བཞེད་པ་ནི་མ་ཡིན་ཏེ། མཆོད་
བརྗོད་ཀྱི་སྐབས་སུ་ཤེར་ཕྱིན་དེ་སྲས་བཞི་ཆར་ཀྱི་ཡུམ་དུ་གསུངས་ན། ཉན་ཐོས་
140



བློ་གསར་ཡིད་ཀྱི་དགའ་སྟོན་ལས་རིང་སོང་སྐབས་ཀྱི་དཔྱད་པ། -
ཀྱིས་ཤེར་ཕྱིན་སྟོང་པ་ཉིད་ཀྱི་དོན་ཡེ་མ་རྟོགས་ན་དེའི་ཡུམ་དུ་ཇི་ལྟར་གཞག དེས་
ན་སྤྱིར་གང་ཟག་གི་བདག་མེད་ཀྱང་ཆོས་ཀྱི་བདག་མེད་ཀྱི་བྱེ་བྲག་ཏུ་འགྲོ་ཚུལ་ཡོད་
པས་དེ་ཙམ་གྱིས་ཀྱང་ཆོས་ཀྱི་བདག་མེད་རྟོགས་པའི་གྲངས་སུ་འགྲོ་ལ། དེར་མ་
ཟད་ཆོས་དང་གང་ཟག་གི་བདག་མེད་གཉིས་སོ་སོར་ཕྱེས་པའི་ཡ་གྱལ་ཆོས་ཀྱི་
བདག་མེད་ཀྱང་རྟོགས་པར་བཞེད་པར་ངེས་ཏེ། གང་ཟག་གི་བདག་མེད་རྟོགས་
ཤིང་ཉོན་སྒྲིབ་སྤངས་པ་ཡོད་ན། མ་མཐར་ཡང་རང་རྒྱུད་ཀྱི་ཕུང་པོ་རགས་པ་བདེན་
མེད་དུ་རྟོགས་པ་ཡོད་པར་ཁས་བླང་དགོས་པའི་ཕྱིར་ཏེ། དེ་མ་རྟོགས་ན་གང་ཟག་
གི་བདག་མེད་རྟོགས་ཚུལ་རིགས་པའི་ལམ་ནས་གཞག་མི་ནུས་པའི་ཕྱིར་རོ། །
གཞན་དུ་ན། བདེན་པ་མཐོང་བས་གྲོལ་འགྱུར་གྱི། །སྟོང་ཉིད་རྟོགས་པས་ཅི་ཞིག་
བྱ༑ ༑ཞེས་པའི་རྩོད་པ་དོན་ལ་གནས་པར་དོན་གྱིས་ཁས་བླངས་པར་གྱུར་པ་དང༌།
ཕུང་པོ་ལས་གཞན་པའི་བདག་མེད་པ་ཙམ་ཞིག་རྟོགས་པར་ཁས་བླངས་པར་སོང་
བས་འཇིག་ལྟ་ལྷན་སྐྱེས་མ་སྤངས་པར་ཁས་བླང་དགོས་པར་འགྱུར་རོ། །
གསུམ་པ་འཕགས་པ་ཀླུ་སྒྲུབ་ཀྱི་རྗེས་འབྲང་དག་གི་དགོངས་པ་ལ། ཐལ་འགྱུར་
པའི་དགོངས་པ་བཤད་པ་དང༌། རང་རྒྱུད་པའི་དགོངས་པ་བཤད་པའོ། །དང་པོ་
ཐལ་འགྱུར་བའི་དགོངས་པ་བཤད་པ་ལ་གཉིས་ཏེ། སངས་རྒྱས་བསྐྱངས་ཀྱིས་
གསུང་ཚུལ་དང་ཟླ་བ་གྲགས་པས་གསུང་ཚུལ་ལོ། །དང་པོ་ནི། སངས་རྒྱས་བསྐྱངས་
ཀྱིས་རྩ་ཤེས་རབ་བྱེད་བདུན་པའི་འགྲེལ་བ་ལས། ཆོས་ཐམས་ཅད་བདག་མེད་དོ་
ཞེས་གསུངས་པ་དང་བདག་མེད་པ་ཞེས་བྱ་བ་ནི་ངོ་བོ་ཉིད་མེད་པའི་དོན་ཏེ། བདག་
ཅེས་བྱ་བའི་སྒྲ་ནི་ངོ་བོ་ཉིད་ཀྱི་ཚིག་ཡིན་པའི་ཕྱིར་རོ། །ཞེས་ཉན་རང་གིས་འདུས་
བྱས་ཐམས་ཅད་བདག་མེད་པར་རྟོགས་པ་དེའང་ངོ་བོ་ཉིད་མེད་པ་ཡིན་པར་གསུངས་
སོ༑ ༑གཉིས་པ་དེའི་ རྗེས་སུ་ཟླ་བ་གྲགས་པས་ཉན་རང་ལ་ངོ་བོ་ཉིད་མེད་པར་
14



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
རྟོགས་པ་ཡོད་པར་ལུང་དང་རིགས་པས་རྒྱ་ཆེར་སྒྲུབ་པར་མཛད་དེ། འདི་བསྒྲུབས་
ཚུལ་རྒྱས་པར་བཤད་པ་དང་། བསྒྲུབ་ཡུལ་ངོས་གཟུང་བ་གཉིས་ལས། དང་པོ་ནི། །
འཇུག་པའི་འགྲེལ་བ་ལས། མདོ་སྡེ་ས་བཅུ་པའི་ལུང་དྲངས་ནས་དེའི་མཇུག་ཏུ། །
ལུང་འདི་ལས་ནི་ཉན་ཐོས་དང་རང་སངས་རྒྱས་རྣམས་ལ་ཡང་ཆོས་ཐམས་ཅད་རང་
བཞིན་མེད་པར་ཤེས་པ་ཡང་ཡོད་དོ་ཞེས་བྱ་བར་གསལ་བར་ངེས་ཏེ། ཞེས་གཞུང་
བཙུགས་ཏེ། དེའི་འོག་ཏུ་དེ་སྒྲུབ་པར་བྱེད་པ་ལ་རིགས་པ་གསུམ་བརྗོད་དེ། སྔ་
མའི་འཕྲོས་སུ། དེ་ལྟར་མ་ཡིན་ན་དངོས་པོ་རང་བཞིན་མེད་པར་ཡོངས་སུ་ཤེས་པ་
དང་བྲལ་བའི་ཕྱིར། །འཇིག་རྟེན་པའི་འདོད་ཆགས་དང་བྲལ་བ་ལྟར་དེ་དག་ཀྱང་
སེམས་དང་པོ་བསྐྱེད་པའི་བྱང་ཆུབ་སེམས་དཔས་ཀྱང་རང་གི་བློས་རྣམ་པར་དཔྱད་
པས་ཀྱང་ཟིལ་གྱིས་གནོན་པར་འགྱུར་ལ། ཕྱི་རོལ་པ་བཞིན་དུ་འདི་དག་གིས་ཁམས་
གསུམ་ན་སྤྱོད་པའི་ཕྲ་རྒྱས་ཐམས་ཅད་སྤངས་པར་ཡང་མི་འགྱུར་རོ། ། 1:|:
གཟུགས་ལ་སོགས་པའི་རང་གི་ངོ་བོ་ལ་དམིགས་པས་ཕྱིན་ཅི་ལོག་ཏུ་གྱུར་པའི་ཕྱིར་
གང་ཟག་གི་བདག་མེད་པར་རྟོགས་པར་ཡང་མི་འགྱུར་ཏེ། བདག་ཏུ་གདགས་པའི་
རྒྱུ་ཕུང་པོ་ལ་དམིགས་པའི་ཕྱིར་རོ། །ཞེས་གསུངས་སོ། །དེ་ལ་དེ་ལྟར་མ་ཡིན་ན་ཞེས་
པ་ནི་ཆོས་ཐམས་ཅད་རང་བཞིན་མེད་པར་ཤེས་པ་ཡོད་པ་དེ་ལྟར་མ་ཡིན་ན་ཞེས་
པའི་དོན་ཏོ། །དེས་ན་རིགས་པ་གསུམ་པོ་འདིའི་བསྒྲུབ་བྱ་ནི་ཉན་རང་གི་ཆོས་ཐམས་
ཅད་རང་བཞིན་མེད་པར་ཤེས་པ་ཡོད་པ་དེ་ཡིན། འོན་ཀྱང་ཆོས་ཐམས་ཅད་ཞེས་པ་
ནི་ཉན་རང་གིས་གང་ཟག་གི་བདག་མེད་རྟོགས་ཏེ་འཁོར་བ་ལས་ཐར་བར་འགྱུར་
བ་ལ་ཉེ་བར་འཁོ་བ་ཐམས་ཅད་ཅེས་པའི་དོན་ཡིན་གྱི། ཆོས་ཀྱི་བདག་མེད་ཕྲ་བ་
རྫོགས་པར་རྟོགས་ཞེས་པའི་དོན་ནི་མ་ཡིན་ཏེ། ཡུམ་ལས། རབ་འབྱོར་ཐམས་ཅད་
ནི་ཕྱི་དང་ནང་གི་ཆོས་རྣམས་ཇི་སྙེད་པ་འདི་ཙམ་ཡིན་ལ། དེ་དག་ཀྱང་ཉན་ཐོས་དང་
142



བློ་གསར་ཡིད་ཀྱི་དགའ་སྟོན་ལས་རིང་སོང་སྐབས་ཀྱི་དཔྱད་པ།
རང་སངས་རྒྱས་རྣམས་ཀྱིས་ཤེས་ཀྱི། ལམ་ཐམས་ཅད་ཀྱིས་ཀྱང་མ་ཡིན་ལ། རྣམ་པ་
ཐམས་ཅད་དུ་ཡང་མ་ཡིན་པས་དེའི་ཕྱིར་ཉན་ཐོས་དང་རང་སངས་རྒྱས་རྣམས་ཀྱི་ནི་
ཐམས་ཅད་ཤེས་པ་ཉིད་ཅེས་བྱའོ། །ཞེས་གསུངས་པ་ལྟ་བུའོ། ། :
འཇིག་རྟེན་པའི་འདོད་ཆགས་དང་བྲལ་བ་ལྟར་དེ་དག་ཀྱང་སེམས་དང་པོ་བསྐྱེད་
པའི་བྱང་ཆུབ་སེམས་དཔས་ཀྱང་རང་གི་བློས་རྣམ་པར་དཔྱད་པས་ཀྱང་ཟིལ་གྱིས་་་་་
གནོན་པར་འགྱུར་ལ། ཞེས་པ་ནི་ཆོས་ཀྱི་བདག་མེད་གཏན་ནས་མ་རྟོགས་ན་གང་
ཟག་གི་བདག་མེད་ཀྱང་རྟོགས་པའི་ཐབས་མེད་ལ། དེ་ལྟ་ན་ཉན་ཐོས་རྣམས་འཇིག་
རྟེན་པའི་ཆགས་བྲལ་བཞིན་དུ་སེམས་སེམས་བྱུང་གི་རྒྱུ་བ་འགགས་པའི་འགོག་པ་
ལ་འཇུག་པར་བྱེད་མི་ནུས་པས། བྱང་སེམས་དོན་དམ་སེམས་བསྐྱེད་དང་པོ་བསྐྱེད་
པས་ཀྱང་འགོག་པ་ལ་འཇུག་པའི་སྒོ་ནས་བློས་ཟིལ་གྱིས་གནོན་པར་འགྱུར་དགོས་
ན༑ དེ་ནི་མི་འཐད་དེ་མདོ་ལས་ས་བདུན་པའི་ཚེ་ན་ད་གདོད་ཟིལ་གྱིས་གནོན་པར་
གསུངས་པའི་ཕྱིར་ཞེས་པའོ། །བློས་ཟིལ་གྱིས་གནོན་ཚུལ་འདི་ལ་བཞེད་པ་མི་འདྲ་
བ་འགའ་ཞིག་ཡོད་ཀྱང་། རང་ལུགས་འཇམ་པའི་དབྱངས་དངོས་མི་ཕམ་རྒྱ་མཚོའི་
དབུ་མ་རྒྱན་འགྲེལ་ལས། བདག་ནི་འདི་ལྟར་སེམས་ཏེ། ཁོ་
འཕགས་པ་ལང་ཀར་གཤེགས་པ་ལས། བློ་གྲོས་ཆེན་པོ། ས་དྲུག་པ་ནས་བཟུང་སྟེ་
བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་དང་། ཉན་ཐོས་དང་། རང་
སངས་རྒྱས་རྣམས་འགོག་པ་ལ་སྙོམས་པར་འཇུག་སྟེ། ས་བདུན་པ་ལ་ནི་སེམས་
སྐད་ཅིག་གཅིག་ལ། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་དངོས་
པོ་ཐམས་ཅད་ཀྱི་ངོ་བོ་ཉིད་ཀྱི་མཚན་ཉིད་བསལ་བས་སྙོམས་པར་འཇུག་སྟེ། ཉན་
ཐོས་དང་རང་སངས་རྒྱས་རྣམས་ནི་མ་ཡིན་ནོ། །ཉན་ཐོས་དང་རང་སངས་རྒྱས་དེ་
དག་འགོག་པ་ལ་སྙོམས་པར་འཇུག་པ་མངོན་པར་འདུ་བྱེད་པ་ཅན་གྱི་གཟུང་བ་དང་
143



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
འཛིན་པའི་མཚན་ཉིད་དུ་ལྟུང་བའོ། །ཞེས་གསུངས་པ་དེ་སངས་རྒྱས་ཉིད་ཀྱི་དགོངས་
པ་ཉིད་ཀྱིས་བཤད་པ་འདི་མཐོང་ནས་ཐེ་ཚོམ་ཆོད་དོ། །ཞེས་འདུ་བྱེད་མེད་པའི་སྒོ་
ནས་འགོག་པ་ལ་སྙོམས་པར་འཇུག་པས་ཟིལ་གྱིས་གནོན་པ་ཡིན་པར་མདོ་ལས་
གསུངས་པ་བཞིན་དུ་ཤེས་པར་བྱ་དགོས་ཀྱི། བདག་མེད་རྟོགས་པ་རྒྱ་ཆེ་ཆུང་གི་སྒོ་
ནས་ནི་ཚོགས་ལམ་ནས་སྟོང་ཉིད་ཐོས་བསམ་གྱིས་ཤེས་པ་དང༌། སྦྱོར་ལམ་ནས་
སྒོམ་བྱུང་གིས་དོན་སྤྱི་ཙམ་གྱིས་མྱོང་བ་དང༌། མཐོང་ལམ་ནས་མངོན་སུམ་གྱིས་
རྟོགས་པ་གསུམ་ཆར་གྱི་ཚེ་ནའང་ཟིལ་གྱིས་ནོན་པ་ཁོ་ན་ཡིན་པས་ས་བདུན་པ་ནས་
གནོན་ཞེས་བརྗོད་དོན་མེད་ལ། གལ་ཏེ་དེ་རྣམས་ཀྱི་དུས་སུ་མ་ནོན་ན་ས་བདུན་
པའི་སྐབས་སུ་ལྷག་པར་ནོན་དོན་ཅི་ཡང་མེད་དེ། རང་བཞིན་རྣམ་དག་གི་ཆ་ནས་
བདག་མེད་གཉིས་ཀ་རྫོགས་པར་ས་དང་པོ་ནས་རྟོགས་ལ། གློ་བུར་བྲལ་དག་གི་ཆ་
ནས་ས་བདུན་པ་ནའང་ད་དུང་རྟོགས་པ་མ་རྫོགས་པའི་ཕྱིར་རོ། ། 2 1:|: པ་པོ།
རིགས་ པ་འདི་གསུམ་ཕ་རོལ་པོ་དག་ལ་སྐྱོན་དུ་འགྱུར་ཚུལ་ནི། ཉན་ཐོས་དགྲ་
བཅོམ་པས་ཆོས་ཀྱི་བདག་མེད་ཅུང་ཟད་ཀྱང་མ་རྟོགས་པར་ཁས་བླངས་པའི་དབང་
གིས་ཡིན་གྱི། ཆོས་ཀྱི་བདག་མེད་ཕྲ་བ་རྫོགས་པར་མ་རྟོགས་པར་ཁས་བླངས་པས་
ནི་མ་ཡིན་ཏེ། ཉན་ཐོས་དགྲ་བཅོམ་པ་ཆོས་ཅན་དུ་བཞག་སྟེ། སེམས་དང་པོ་བསྐྱེད་
པའི་བྱང་སེམས་ཀྱིས་རང་གི་བློས་རྣམ་པར་དཔྱད་པས་ཟིལ་གྱིས་གནོན་པར་ཐལ་
བ་དང་། ཁམས་གསུམ་ན་སྤྱོད་པའི་ཕྲ་རྒྱས་ཐམས་ཅད་མ་སྤངས་བར་ཐལ་བ་དང་།
གང་ཟག་གི་བདག་མེད་མ་རྟོགས་པར་ཐལ་བ་སྟེ། ཐལ་ཆོས་གསུམ་པོ་རེ་རེ་བཞིན་
བཀོད་དེ། གཏན་ཚིགས་སུ་ཆོས་ཀྱི་བདག་མེད་ཅུང་ཟད་ཀྱང་མ་རྟོགས་པར་ཁས་
བླངས་པའི་ཕྱིར་ཞེས་བརྗོད་ན་ཐལ་འགྱུར་ཡང་དག་ཏུ་འགྱུར་གྱི། །
ཆོས་ཀྱི་བདག་མེད་ཕྲ་བ་རྫོགས་པར་མ་རྟོགས་པར་ཁས་བླངས་བའི་ཕྱིར་ཞེས་
144



བློ་གསར་ཡིད་ཀྱི་དགའ་སྟོན་ལས་རིང་སོང་སྐབས་ཀྱི་དཔྱད་པ།
བརྗོད་ན་ནི་ཁྱབ་མེད་ཀྱི་རྟགས་སུ་འགྱུར་བའི་ཕྱིར་རོ། །དེས་ན་རིགས་པ་གསུམ་པོ་
ནི་ཆོས་ཀྱི་བདག་མེད་རྫོགས་པར་རྟོགས་དགོས་པའི་ཤེས་བྱེད་དུ་མི་འགྲོའོ། །དེ་
བཞིན་དུ་ལུང་རྣམས་ཀྱི་དོན་ཡང་དེ་ཁོ་ན་ལྟར་ཡིན་ཏེ། འཇུག་འགྲེལ་ལས། ཇི་
སྐད་དུ་རིན་པོ་ཆེའི་ཕྲེང་བ་ལས། ཇི་སྲིད་ཕུང་པོར་འཛིན་ཡོད་པ། །དེ་སྲིད་དེ་ལ་ངར་
འཛིན་ཉིད། །ངར་འཛིན་ཡོད་ན་ཡང་ལས་ཏེ། །དེ་ལས་ཡང་ནི་སྐྱེ་བ་ཡི། །ལམ་གསུམ་
ཐོག་མཐའ་དབུས་མེད་པ།།འཁོར་བའི་དཀྱིལ་འཁོར་མགལ་མེ་ཡི། །དཀྱིལ་འཁོར་
ལྟ་བུ་ཕན་ཚུན་གྱི། །རྒྱུ་ཅན་འདི་ནི་འཁོར་བར་འགྱུར། །དེ་ནི་རང་གཞན་གཉིས་ཀ་
དང༌། །དུས་གསུམ་ཉིད་དུའང་མ་ཐོབ་ཕྱིར། །ངར་འཛིན་པ་ནི་ཟད་པར་འགྱུར། །དེ་
ནས་ལས་དང་སྐྱེ་བ་དང་། །ཞེས་གསུངས་སོ། །ཞེས་རིན་ཆེན་ཕྲེང་བའི་ལུང་དྲངས་
པ་ལས་ནི་ཕུང་པོར་འཛིན་པ་ཡོད་ན་ངར་འཛིན་ཡོད་པ་དང་དེ་བརྟགས་ན་མ་མཐོང་
བའི་ཕྱིར་ངར་འཛིན་པ་ཟད་པར་འགྱུར་ཞེས་པ་ཙམ་ལས་ཉན་ཐོས་ཀྱིས་ཆོས་ཀྱི་
བདག་མེད་རྫོགས་པར་རྟོགས་ཞེས་གསུངས་པ་མི་སྣང་ལ། ཕུང་པོར་འཛིན་ཞེས་
པའང་ཅི་ཙམ་དུ་བཟུང་བས་བདག་འཛིན་སྐྱེད་ནུས་པ་ཅན་གྱི་རིལ་པོར་འཛིན་ཞེས་
པའི་དོན་ཏེ། རྡུལ་ཕྲན་ཆ་མེད་དང་སྐད་ཅིག་ཆ་མེད་དུ་འཛིན་པ་ཡོད་པ་ཙམ་གྱིས་
ནི་ངར་འཛིན་མི་སྐྱེད་དེ། ཁང་པ་བཤིགས་ནས་སོ་ཕག་ཏུ་གྱུར་པ་ན་སོ་ཕག་་་་
འཛིན་པ་ཡོད་ཀྱང་དེ་ཙམ་གྱིས་ཁང་པར་འཛིན་པ་མི་སྐྱེད་པ་མངོན་སུམ་ཡིན་པའི་
ཕྱིར་རོ། །
མཛོད་འགྲེལ་ལས་ཀྱང་འཇིག་ཚོགས་ལ་ལྟ་བ་ནི་ཕུང་པོ་རིལ་བོར་འཛིན་པ་སྔོན་དུ་
འགྲོ་བ་ཅན་ཡིན་པར་གསུངས་ཏེ། དེ་ཉིད་ལས། བདག་གམ་བདག་གིར་ལྟ་བ་ནི།།
འཇིག་ཚོགས་ལ་ལྟ་བའོ། །འཇིག་པས་ན་འཇིག་པའོ། །བསགས་པས་ན་ཚོགས་པ་
སྟེ།མང་པོ་དང་ཕུང་པོ་ཞེས་བྱ་བའི་ཐ་ཚིག་གོ །འདི་ནི་འཇིག་པ་ཡང་ཡིན་ལ་ཚོགས་
ཙ
，
།
145



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཀྱང་ཡིན་པས་འཇིག་ཚོགས་ཏེ། ཉེ་བར་ལེན་པའི་ཕུང་པོ་ལྔའོ། །རྟག་པར་འདུ་ཤེས་
པ་དང་། རིལ་པོར་འདུ་ཤེས་པ་སྤང་བའི་ཕྱིར། དེ་སྐད་དུ་བཤད་དེ། དེ་དག་ལ་
བདག་ཏུ་འཛིན་པ་ནི་དེ་དག་སྔོན་དུ་འགྲོ་བ་ཅན་ཡིན་ནོ། །ཞེས་གསུངས་པའི་ཕྱིར་
རོ༑ ༑ཞིབ་པར་ཀུན་མཁྱེན་མི་ཕམ་རྒྱ་མཚོའི་ལེགས་བཤད་ལས་ཤེས་པར་བྱའོ། །
ཡང་ཇི་ལྟར་མིག་ནི་འཁྲུལ་པ་ཡིས། །མགལ་མེའི་འཁོར་ལོ་འཛིན་བྱེད་པ། །དེ་
བཞིན་དབང་པོ་རྣམས་ཀྱིས་ནི། །དེ་ལྟའི་ཡུལ་དག་འཛིན་པར་བྱེད། །དབང་པོ་དང་
ནི་དབང་དོན་རྣམས། །འབྱུང་བ་ལྔ་ཡི་རང་བཞིན་འདོད། །འབྱུང་བ་སོ་སོར་དོན་
མེད་པས། །འདི་དག་དོན་དུ་དོན་མེད་དོ། །འབྱུང་རྣམས་སོ་སོར་ཐ་དད་ན། །བུད་
ཤིང་མེད་པའི་མེར་ཐལ་འགྱུར། །འདུས་ན་མཚན་ཉིད་མེད་འགྱུར་ཏེ། །ལྷག་མ་ལ་
ཡང་དེ་ལྟར་ངེས། །དེ་ལྟར་འབྱུང་རྣམས་རྣམ་གཉིས་སུའང་། །དོན་མེད་པས་ན་
འདུས་དོན་མེད། །འདུས་པ་དོན་མེད་ཉིད་ཀྱི་ཕྱིར། །གཟུགས་ཀྱང་དོན་དུ་དོན་མེད་
དོ༑ །རྣམ་ཤེས་ཚོར་དང་འདུ་ཤེས་དང་། །འདུ་བྱེད་རྣམས་ཀྱང་ཐམས་ཅད་དུ། །སོ་
སོར་བདག་ཉིད་དོན་མེད་ཕྱིར། །དམ་པའི་དོན་དུ་དོན་མེད་དོ། །ཇི་ལྟར་སྡུག་བསྔལ་
ཕྱིར་བཅོས་ལ། །དོན་དུ་བདེ་བར་ང་རྒྱལ་བྱེད།།དེ་བཞིན་བདེ་འཇོམས་བྱུང་བ་ལ།།
སྡུག་བསྔལ་དུ་ཡང་ང་རྒྱལ་བྱེད། །དེ་ལྟར་ངོ་བོ་ཉིད་མེད་ཕྱིར། །བདེ་དང་ཕྲད་པའི་
སྲེད་པ་དང༌། །སྡུག་བསྔལ་བྲལ་བའི་སྲེད་པ་སྤོང་། །དེ་ཕྱིར་དེ་ལྟར་མཐོང་བ་གྲོལ། །
གང་གིས་མཐོང་བར་འགྱུར་ཞེ་ན། །ཐ་སྙད་དུ་ནི་སེམས་ལ་བརྗོད། །སེམས་འབྱུང་
མེད་པར་སེམས་མེད་དེ། །དོན་མེད་ཕྱིར་ན་ཡོད་མི་འདོད། །དེ་ལྟར་ཡང་དག་ཇི་
བཞིན་དུ།།འགྲོ་བའི་དོན་མེད་ཤེས་ནས་ནི། །རྒྱུ་མེད་པ་ཡི་མེ་བཞིན་དུ། །གནས་མེད་
ལེན་མེད་མྱ་ངན་འདའ། །ཞེས་གསུངས་པ་ལས་ཀྱང་འབྱུང་བ་རྣམས་སོ་སོ་དབང་ལ་
དོན་མ་གྲུབ་པ་དང༌། འབྱུང་བ་རྣམས་འདུས་པ་མེད་པས་གཟུགས་མ་གྲུབ་པ་སོགས་
146



བློ་གསར་ཡིད་ཀྱི་དགའ་སྟོན་ལས་རིང་སོང་སྐབས་ཀྱི་དཔྱད་པ།
ཙམ་ལས་ཆོས་ཐམས་ཅད་བདག་མེད་པར་གཏན་ལ་ཕབ་པ་མི་སྣང་བས་འདིའང་
ཉན་རང་གིས་ཆོས་བདག་མེད་རྫོགས་པར་རྟོགས་པའི་སྒྲུབ་བྱེད་དུ་མི་རུང་ངོ༌། །
ཡང་ཉན་ཐོས་ལ་བསྟན་པའི་མདོ་དག་ལས། གཟུགས་ནི་དབུ་བརྡོས་པ་འདྲ།།
ཚོར་བ་ཆུ་ཡི་ཆུ་བུར་བཞིན། །འདུ་ཤེས་སྨིག་རྒྱུ་ལྟ་བུ་སྟེ། །འདུ་བྱེད་རྣམས་ནི་ཆུ་ཤིང་
བཞིན། །རྣམ་པར་ཤེས་པ་སྒྱུ་མ་ལྟར། །ཉི་མའི་གཉེན་གྱིས་བཀའ་སྩལ་ཏོ། །ཞེས་
གསུངས་པ་འདི་ལས་ནི་ཆོས་ཀྱི་བདག་མེད་རྫོགས་པར་མ་བསྟན་པ་ཤིན་ཏུ་གསལ་
བ་དེར་ཟད་དོ། །ཡང་ཐེག་པ་ཆེ་ལས་སྐྱེ་མེད་བསྟན། །གཞན་གྱི་ཟད་པ་སྟོང་པ་
ཉིད༑ ༑ཟད་དང་མི་སྐྱེ་དོན་དུ་ནི། །གཅིག་པ་དེ་ཕྱིར་བཟོད་པར་གྱིས།།ཞེས་གསུས་
པ་ནི་ཉན་ཐོས་ཀྱི་སྟོང་ཉིད་ཀྱང་ཐེག་ཆེན་གྱི་སྟོང་ཉིད་ཀྱི་ཕྱོགས་གཅིག་ཡིན་པ་ཙམ་གྱི་
ཆ་ནས་གཅིག་པ་ཞེས་གསུངས་ཀྱི་དེ་གཉིས་མཐའ་གཅིག་ཏུ་གཅིག་པར་གསུངས་པ་
མ་ཡིན་པས་འདིས་ཀྱང་ཆོས་ཀྱི་བདག་མེད་རྫོགས་པར་རྟོགས་པར་མ་གསུངས་སོ།།
དེ་བཞིན་དུ། བཅོམ་ལྡན་དངོས་དང་དངོས་མེད་པ། །མཁྱེན་པས་ཀཱ་ཏཱ་ཡ་ན་ཡི། །
གདམས་ངག་ལས་ནི་ཡོད་པ་དང་། །མེད་པ་གཉིས་ཀ་གདགས་པ་མཛད། །ཅེས་
གསུངས་སོ། །འདི་ལས་ཀྱང་ཆོས་ཀྱི་བདག་མེད་རྫོགས་པར་མ་བསྟན་ཏེ། འདིའི་
དངོས་དང་དངོས་མེད་ཅེས་པ་ནི་དངོས་དངོས་མེད་ཙམ་ལ་གོ་རྒྱུ་མ་ཡིན་པར། རིན་
ཆེན་ཕྲེང་བ་ལས། ཡོད་པ་པ་ནི་བདེ་འགྲོར་འགྲོ། །མེད་པ་པ་ནི་ངན་འགྲོར་འགྲོ།།
ཞེས་པ་དང་། འཇུག་པ་ལས།
གང་གི་ཕྱིར་ན་མི་མཁས་དངོས་དང་དངོས་མེད་པར་ཞེན་པ་ཡི་བློ་ཅན་གྱིས། །སྐྱེ་
དང་འཇིག་གནས་སྐབས་དང་སྡུག་དང་མི་སྡུག་བྲལ་ཕྲད་ཀྱིས་བསྐྱེད་སྡུག་བསྔལ་
དང༌། །སྡིག་ཅན་འགྲོ་བ་འཐོབ་པ་དེ་ཕྱིར། ཞེས་གསུངས་པའི་ཡོད་མེད་དམ་དངོས་
དང་དངོས་མེད་དེར་གོ་དགོས་པའི་ཕྱིར་རོ། །དེ་ཇི་ལྟར་ཤེས་ཤེ་ན། འདི་ལྟར་ཀཱ་ཏཱ་
147



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཡ་ན་ལ་གདམས་ངག་གསུངས་པའི་མདོ་ལས། ཀཱ་ཏྱཱ་ཡ་ན་གང་གི་ཕྱིར་འཇིག་རྟེན་
འདི་ཕལ་ཆེར་ཡོད་པ་དེ་ཉིད་དང་མེད་པ་ཉིད་དུ་མངོན་པར་ཞེན་པ་དེས་སྐྱེ་བ་དང་། །
རྒ་བ་དང་། ན་བ་དང་། འཆི་བ་དང་། མྱ་ངན་དང༌། སྨྲེ་སྔགས་འདོན་པ་དང་། སྡུག་
བསྔལ་བ་དང༌། ཡིད་མི་བདེ་བའི་སྒོ་ནས་ཡོངས་སུ་གྲོལ་བར་མི་འགྱུར་བ་དང༌། །
འགྲོ་བ་ལྔར་འཁོར་བ་ལས་ཀྱང་ཡོངས་སུ་གྲོལ་བར་མི་འགྱུར་བ་དང་། ཕ་མ་འཆི་
བ་ལ་གདུང་བའི་སྡུག་བསྔལ་གྱིས་གྲོལ་བར་མི་འགྱུར་རོ། ། །
ཞེས་སྐབས་འདིའི་ཡོད་པ་དང་མེད་པ་དེར་ཞེན་ན་སྐྱེ་བ་ནས་ཕ་མ་དང་འཆི་བ་ལ་
གདུང་བའི་སྡུག་བསྔལ་གྱི་བར་དེ་རྣམས་འབྱུང་བར་གསུངས་པས་གང་དུ་བཟུང་ན་
སྐྱེ་སོགས་དེ་རྣམས་འབྱུང་བར་འགྱུར་བའི་ཡོད་མེད་དམིགས་བསལ་བ་ཞིག་ཡིན་་་་
དགོས་པར་གྲུབ་ན། སྤྱིར་ཡོད་མེད་ཙམ་དུ་ཞེན་པས་དེ་རྣམས་མི་འབྱུང་བའི་ཕྱིར་
རོ༑ །དེ་བཞིན་དུ་ལུང་གཞན་རྣམས་ལས་ཀྱང་སྤྱིར་ཉན་རང་གིས་ཆོས་ཀྱི་བདག་
མེད་རྟོགས་པར་གསུངས་པ་ཙམ་ལས་རྫོགས་པར་རྟོགས་པར་གསུངས་པའི་ལུང་ནི་
གཅིག་ཀྱང་མི་སྣང་ངོ༌། །དེ་ལྟ་ན་ལུགས་འདིས་གང་ཟག་གི་བདག་མེད་རྟོགས་
པ་ལ་ཉེ་བར་མཁོ་བའི་ཕུང་པོ་རགས་པའམ་རིལ་བོ་བདེན་མེད་དུ་རྟོགས་པ་དེ་ཆོས་
ཀྱི་བདག་མེད་པ་ཞེས་མིང་འདོགས་པར་མཛད་དོ། ། | བོད་
གཉིས་པ་བསྒྲུབ་ཡུལ་ངོས་གཟུང་བ་ནི། འོ་ན་རིགས་པ་དང་ལུང་འདི་རྣམས་ཀྱི་
ཕྱོགས་སྔ་ སུ་ཞིག་ཡིན་ཞེ་ན། ཉན་ཐོས་ཀྱི་གྲུབ་མཐའ་སྨྲ་བ་རྣམས་དང་ལེགས་་
ལྡན་འབྱེད་ཡིན་པར་གསལ་ལོ། །དེ་ཡང་ཉན་ཐོས་རྣམས་ལ་སྤྱིར་ཆོས་ཀྱི་བདག་
མེད་ཀྱི་མིང་མ་གྲགས་ཤིང་། ཁྱད་པར་དུ་ཉན་ཐོས་ཀྱི་གྲུབ་མཐའ་སྨྲ་བ་འགའ་ཞིག་
ནི་སྤྱོད་འཇུག་ལས་གསུངས་པ་བཞིན་དུ་སྟོང་ཉིད་མི་འཐད་པར་བཟུང་ནས་རྩོད་
པར་བྱེད་དོ། །སློབ་དཔོན་ལེགས་ལྡན་འབྱེད་ཀྱང་ཉན་ཐོས་ཀྱིས་ཆོས་ཀྱི་བདག་
148



བློ་གསར་ཡིད་ཀྱི་དགའ་སྟོན་ལས་རིང་སོང་སྐབས་ཀྱི་དཔྱད་པ།
མེད་རྟོགས་པར་མི་བཞེད་ལ། དེ་ཉིད་འདིར་སུན་འབྱིན་པའང་ཡིན་ཏེ། ཚིག་
གསལ་ལས། སློབ་དཔོན་ལེགས་ལྡན་འབྱེད་ནི་ཉན་ཐོས་དང་རང་སངས་རྒྱས་
རྣམས་ལ་ཇི་སྐད་དུ་བཤད་པའི་སྟོང་པ་ཉིད་རྟོགས་པ་ཡོད་པར་ཁོང་དུ་མ་ཆུད་ནས།
ཇི་སྐད་དུ། འཕགས་པ་ཉན་ཐོས་འདུ་བྱེད་ཀྱི་ཚོགས་གཞན་དང་གཞན་སྐྱེ་བའི་སྐད་
ཅིག་མ་རེ་རེ་ལ་འཇིག་པའི་ངང་ཅན་བདག་དང་བདག་གི་བ་མེད་པ་ལ་ངེས་པར་ལྟ་
བ་ལ་ཡང་། བདག་ཅེས་བྱ་བའི་དངོས་པོ་མེད་པའི་ཕྱིར་སྐྱེ་བ་དང་འཇིག་པ་འདི་དག་
ནི་ཆོས་ཙམ་དུ་ཟད་དོ་ཞེས་བྱ་བར་ལྟ་བ་སྐྱེ་སྟེ། འདི་ལྟར་བདག་ནི་ངར་འཛིན་པའི་
ཡུལ་ཡིན་པས་དེ་མེད་ན་དེ་ཡང་མི་འབྱུང་ལ། དེ་མེད་པ་ཁོ་ནའི་ཕྱིར་འགའ་ལ་ཡང་
ནང་དང་ཕྱི་རོལ་གྱི་དངོས་པོ་མེད་པས་ང་ཡིར་འཛིན་པ་མི་འཐད་པའི་ཕྱིར། ཐ་སྙད་
ཀྱི་བརྡར་བྱ་བ་མ་གཏོགས་པར། ང་ལ་ནི་ངར་འཛིན་པ་མེད་ཅིང་ང་ཡིར་འཛིན་པ་
མེད་དོ་ཞེས་བྱ་བར་རང་གི་ངོ་བོ་ངེས་པ་སྐྱེ་བར་མི་འགྱུར་ན། བྱང་ཆུབ་སེམས་དཔའ་
ཆེན་པོ་འདུ་བྱེད་སྐྱེ་བ་མེད་པར་ལྟ་བ་རྣམ་པར་མི་རྟོག་པའི་ཤེས་རབ་ཀྱི་སྤྱོད་ཡུལ་ལ་
གནས་པ་རྣམས་ལ་ལྟ་སྨོས་ཀྱང་ཅི་དགོས་པས། དེའི་ཕྱིར། ང་དང་ང་ཡིར་འཛིན་
མེད་གང༌། །དེ་ཡང་ཡོད་པ་མ་ཡིན་ཏེ། །ཞེས་གསུངས་སོ། །ཞེས་དེ་སྐད་དུ་སྨྲའོ། །
སློབ་དཔོན་འདི་ཇི་ལྟར་རྣམ་པ་དེ་ལྟ་བུའི་ཡུལ་ལ། སློབ་དཔོན་གྱི་ལུགས་ཀྱི་རྗེས་
སུ་འཇུག་པ་མ་ཡིན་པ་དེ་ལྟར་ནི་དབུ་མ་ལ་འཇུག་པ་ལས། རིང་དུ་སོང་བར་དེ་བློ་
འང་ལྷག་པར་འགྱུར་ཞེས་བྱ་བ་དེར་བསྟན་ཟིན་པས། ཡང་དེ་སུན་དབྱུང་བ་ལ་
འབད་བར་མི་བྱའོ། །ཞེས་གསུངས་པའི་ཕྱིར་རོ། །
གཉིས་པ་རང་རྒྱུད་པའི་ལུགས་བཤད་པ་ནི། རང་རྒྱུད་པ་དག་གིས་ཉན་ཐོས་ཀྱིས་
ཆོས་ཀྱི་བདག་མེད་མ་རྟོགས་པར་བཞེད་དེ། ཤེས་རབ་སྒྲོན་མེ་ལས། གཞན་དག་
ན་རེ། བཅོམ་ལྡན་འདས་ཀྱིས་འདུ་བྱེད་རྣམས་བདག་མེད་པ་དཔེར་ན། སྒྱུ་མ་དང་།
149



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
བྲག་ཅ་དང་། གཟུགས་བརྙན་དང་། སྨིག་རྒྱུ་དང་། རྨི་ལམ་དང་། དབུ་བ་རྡོས་པ་
དང་། ཆུའི་ཆུ་བུར་དང་། ཆུ་ཤིང་གི་ཕུང་པོ་དག་བསྟན་ཏེ། འདི་ལ་དེ་བཞིན་ཉིད་
དམ་མ་ནོར་བ་དེ་བཞིན་ཉིད་ནི་འགའ་ཡང་མེད་ཀྱི། འདི་དག་ནི་སྤྲོས་པ་ཡང་ཡིན།
འདི་དག་ནི་བརྫུན་པ་ཡང་ཡིན་ནོ་ཞེས་ཀྱང་གསུངས་སོ། །ཆོས་ཐམས་ཅད་བདག་
མེད་དོ་ཞེས་གསུངས་པ་ལ་བདག་མེད་པ་ཞེས་བྱ་བ་ནི་ངོ་བོ་ཉིད་མེད་པའི་དོན་ཏེ། །
བདག་ཅེས་བྱ་བའི་སྒྲ་ནི་ངོ་བོ་ཉིད་ཀྱི་ཚིག་ཡིན་པའི་ཕྱིར་རོ་ཞེས་ཟེར་རོ། །ཞེས་
སློབ་དཔོན་སངས་རྒྱས་བསྐྱངས་ཀྱིས་བདག་ཅེས་པ་ངོ་བོ་ཉིད་ལ་བཤད་ནས་དེ་
ཉན་ཐོས་ཀྱིས་ཀྱང་མེད་པར་རྟོགས་པར་བཞེད་པའི་ལུགས་བརྗོད་ནས་དེའི་འོག་ཏུ་
རང་གི་ལུགས་སྨྲས་པ། སྔ་མའི་འཕྲོས་ལས། གཞན་མ་ཡིན་པ་ན་རེ་དེ་ལ་འདིར་
བདག་ཏུ་སྣང་བ་ནི་ནོར་བའི་དེ་བཞིན་ཉིད་ཡིན་པའི་ཕྱིར་དང་བདག་ཅེས་བྱ་བའི་སྒྲ་
ཡང་བདག་གི་ཚིག་ཡིན་པའི་ཕྱིར་དེ་དག་ལ་བདག་གཞན་ཡང་མེད་ལ། རང་ཉིད་
ཀྱང་བདག་མ་ཡིན་ཏེ། དབང་ཕྱུག་མ་ཡིན་པ་བཞིན་པས་ཁུངས་དེས་ནི་ཉན་ཐོས་ཀྱི་
ཐེག་པ་ལ་གང་ཟག་གི་བདག་མེད་པའི་སྒྲའི་དོན་བྱེ་བྲག་ཏུ་རྟོགས་པར་བྱ་བ་ཡིན་
པའི་ཕྱིར་ཆོས་བདག་མེད་པ་ཉིད་བསྟན་པར་མི་ནུས་སོ། །ཞེས་གསུངས་ཏེ། བདག་
མེད་ཅེས་པ་ཉན་ཐོས་ཀྱི་ཐེག་པའི་སྐབས་སུ་གང་ཟག་གི་བདག་མེད་པ་ཙམ་ལ་བྱེ་
བྲག་ཏུ་གོ་བས་འདུ་བྱེད་ཐམས་ཅད་བདག་མེད་པ་ཞེས་པས་ཆོས་བདག་མེད་པ་
བསྟན་པར་འདོད་མི་ནུས་པར་བཤད་ནས། དེའི་འོག་ཏུ་སངས་རྒྱས་བསྐྱངས་ལ་
སྐྱོན་བརྗོད་པར་མཛད་དེ། གོང་གི་འཕྲོས་སུ། ནུས་པར་གྱུར་ན་ནི་ཐེག་པ་གཞན་
ཡོངས་སུ་བཟུང་བ་དོན་མེད་པ་ཉིད་དུ་འགྱུར་རོ་ཞེས་ཟེར་རོ། །ཞེས་གསུངས་ཏེ།
ཐེག་ཆེན་བསྟན་པ་དོན་མེད་དུ་ཐལ་བའི་སྐྱོན་བརྗོད་པ་ཡིན་ནོ། །འོན་ཀྱང་ལུགས་
འདིས་ཀྱང་ཉན་རང་གིས་ཕུང་པོ་རགས་པ་ཙམ་ནི་བརྟག་མི་བཟོད་པ་དང༌། སྒྲོ་
J50



བློ་གསར་ཡིད་ཀྱི་དགའ་སྟོན་ལས་རིང་སོང་སྐབས་ཀྱི་དཔྱད་པ།
བཏགས་པ་ཙམ་དང་། ངོ་བོ་ཉིད་དམིགས་སུ་མེད་པར་རྟོགས་པར་ཁས་ལེན་ཏེ། །
ཤེས་རབ་སྒྲོན་མེ་ལས། བཅོམ་ལྡན་འདས་ཀྱིས་ཀྱང་ཉན་ཐོས་ཀྱི་ཐེག་པ་ལ་བདག་
དང་བདག་གི་ངོ་བོ་ཉིད་མེད་པ་ཡིན་ཡང་དེ་ལྟར་སྣང་བའི་ཕྱིར། ཉོན་མོངས་པའི་
སྒྲིབ་པའི་གཉེན་པོར། གཟུགས་ནི་དབུ་བ་རྡོས་པ་འདྲ། །ཚོར་བ་ཆུ་བུར་དག་དང་
མཚུངས། །འདུ་ཤེས་སྨིག་རྒྱུ་འདྲ་བ་སྟེ། །འདུ་བྱེད་རྣམས་ནི་ཆུ་ཤིང་བཞིན། ། རྣམ་
ཤེས་སྒྱུ་མ་ལྟ་བུ་ཞེས། །དེ་ཉིད་གཟིགས་པས་བཀའ་སྩལ་ཏོ། །ཞེས་གསུངས་ལ།
ཞེས་དང་། དེའི་འགྲེལ་བཤད་སྤྱན་རས་གཟིགས་ཀྱི་བརྟུལ་ཞུགས་ལས། དེ་ལ།
གཟུགས་ནི་དབུ་བ་རྡོས་པ་འདྲ། །ཞེས་བྱ་བ་ནི་བརྟག་མི་བཟོད་པའི་ཕྱིར་རོ། །ཚོར་
བ་ཆུ་བུར་དག་དང་མཚུངས། །ཞེས་བྱ་བ་ནི་བྱུང་ནས་འཇིག་ཅིང་མེད་པའི་ཕྱིར་རོ།།
འདུ་ཤེས་སྒྲིག་རྒྱུ་འདྲ་བ་སྟེ། །ཞེས་བྱ་བ་ནི་ཡང་དག་པ་མ་ཡིན་པར་སྒྲོ་གཏགས་
པའི་ཕྱིར་རོ། །འདུ་བྱེད་རྣམས་ནི་ཆུ་ཤིང་བཞིན། །ཞེས་བྱ་བ་ནི་སྙིང་པོ་དམིགས་སུ་
མེད་པའི་ཕྱིར་རོ། །རྣམ་ཤེས་སྒྱུ་མ་ལྟ་བུ་ཞེས། །ཞེས་བྱ་བ་ནི་ངོ་བོ་ཉིད་དམིགས་སུ་
མེད་པའི་ཕྱིར་རོ། །ཞེས་གཟུགས་སོགས་ཕུང་པོ་ལྔ་པོ་བརྟག་མི་བཟོད་པ་སོགས་
སུ་ཐེག་དམན་གྱི་མདོ་ལས་གསུངས་ཤིང་དེའང་ཉན་ཐོས་རྣམས་ཀྱི་ཉོན་མོངས་ཀྱི་
གཉེན་པོ་ཡིན་པར་གསུངས་པའི་ཕྱིར་རོ། །
གཞན་ཡང་ཕུང་པོ་རགས་པ་ཙམ་ཡང་བདེན་མེད་དུ་མ་རྟོགས་བཞིན་དུ་གང་ཟག་
གི་བདག་མེད་རྟོགས་ཤིང་ཁམས་གསུམ་གྱི་ཉོན་མོངས་སྤང་བར་བྱར་ཡོད་པ་ཉན་
ཐོས་མངོན་པའི་ང་རྒྱལ་ཅན་གྱི་འདོད་པ་དེ་འདྲ་དབུ་མའི་སློབ་དཔོན་ལེགས་ལྡན་
འབྱེད་ཀྱིས་འདོད་མི་སྲིད་པའི་ཕྱིར་རོ། །དེས་ན་ཕུང་པོ་རགས་པ་བདེན་པར་མེད་
པ་དེ་ལ་ཆོས་ཀྱི་བདག་མེད་ཅེས་པའི་མིང་མི་འདོགས་པ་ཡིན་པར་གོ་དགོས་སོ། །
བཞི་པ་དེ་དག་གི་གནད་ཀྱི་དོན་གཅིག་ཏུ་བསྡུས་ཏེ་བཤད་པ་ནི། ཐོག་མར་ཤེར་
13/



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཕྱིན་གྱི་མདོ་ལས་ཉན་རང་གིས་ཀྱང་སྟོང་ཉིད་རྟོགས་པར་གསུངས་པའི་དགོངས་པ་
ནི༑ སྡུད་པ་ལས། གང་དག་བདེར་གཤེགས་ཉན་ཐོས་འགྱུར་བར་བྱ་སྙམ་དང་། །
རང་སངས་རྒྱས་དང་དེ་བཞིན་ཆོས་རྒྱལ་འགྱུར་འདོད་པ། །བཟོད་པ་འདི་ལ་མ་
བརྟེན་འཐོབ་པར་མི་ནུས་ཏེ། །དཔེར་ན་ཕ་རོལ་ཚུ་རོལ་འགྲོ་ངོགས་མི་མཐོང་
བཞིན། །ཞེས་གསུངས་པ་བཞིན་དུ་གལ་ཏེ་སྟོང་ཉིད་གཏན་ནས་མི་རྟོགས་ན་ནི་་་་
འཁོར་བ་ལས་ཐར་བའི་ཐར་བ་ཙམ་ཡང་འཐོབ་པ་མི་སྲིད་པས་འཕགས་པ་བཞི་
ཆར་གྱིས་ཀྱང་ཤེར་ཕྱིན་ཙམ་ངེས་པར་རྟོགས་དགོས་པས་ཉན་རང་གིས་ཀྱང་སྟོང་
ཉིད་རྟོགས་པར་གསུངས་པ་ཡིན། ཡང་མདོ་དེ་ཉིད་ལས་ཉན་རང་གིས་ཆོས་ཀྱི་
བདག་མེད་མ་རྟོགས་པས་འབྲས་ཡུམ་ལ་རིང་བའི་གཞི་ཤེས་སོགས་སུ་འགྱུར་ཚུལ་
གསལ་བར་གསུངས་པ་ནི་སྤྱིར་སྟོང་ཉིད་ཙམ་རྟོགས་ཀྱང་རྫོགས་པར་མ་རྟོགས་
པས་ཐེག་པ་ཆེ་ཆུང་གི་གཞི་ཤེས་ལ་ཁྱད་པར་དེ་རྣམས་བྱུང་བར་བཞེད་པ་ཡིན།
དེས་ན་མདོ་གཅིག་ཉིད་ལས་རྟོགས་པ་དང་མ་རྟོགས་པའི་ཁྱད་པར་གཉིས་དངོས་
སུ་གསུངས་པ་ནི་དེ་ལྟར་འགལ་མེད་དུ་ཤེས་པར་བྱའོ། ། ། །
དེ་བཞིན་དུ་མངོན་རྟོགས་རྒྱན་ལས་ཀྱང་གོང་དུ་བཤད་པ་བཞིན་ལུས་ཀྱི་སྐབས་སུ་
ཐེག་པ་གསུམ་གྱི་རྟོགས་རིགས་ལ་ཁྱད་པར་ཡོད་པར་ཡང་ཡང་གསུངས་ཀྱང་མཆོད་
བརྗོད་ཀྱི་སྐབས་སུ་སྟོང་པ་ཉིད་ཀྱི་དོན་རྟོགས་པར་གསུངས་པས་འདིའི་དགོངས་
པའང་སྤྱིར་སྟོང་ཉིད་རྟོགས་ལ་རྫོགས་པར་མ་རྟོགས་པ་ཁོ་ནར་སྣང་ངོ༌། །མཆོད་
བརྗོད་ཀྱི་སྐབས་འདི་ཀླུ་སྒྲུབ་དང་ཟླ་བའི་དགོངས་པ་དང་གཅིག་པ་ཁོ་ནར་ཤེས་
པར་བྱའོ། །དེ་ལྟར་འོང་བའི་རྒྱུ་མཚན་ཡང་མཆོད་བརྗོད་ཀྱི་སྐབས་ནས་ཡུམ་གྱི་ཆེ་
བའམ་ཡོན་ཏན་བརྗོད་དགོས་པ་དང༌། ལུས་ཀྱི་སྐབས་སུ་ཐེག་དམན་ལས་ཁྱད་
པར་དུ་འཕགས་པའི་ཐེག་ཆེན་གྱི་མངོན་རྟོགས་གཏན་ལ་དབབ་དགོས་པའི་རྒྱུ་
152 །



བློ་གསར་ཡིད་ཀྱི་དགའ་སྟོན་པས་རིང་སོང་སྐབས་ཀྱི་དཔྱད་པ།
མཚན་གྱིས་ཡིན་ནོ། །ཡང་སློབ་དཔོན་ཟླ་བ་གྲགས་པས་འཇུག་པའི་རིང་སོང་གི་
སྐབས་སུ་ཉན་རང་གིས་ཆོས་ཀྱི་བདག་མེད་རྟོགས་པར་རྒྱ་ཆེར་གསུངས་མོད། འོན་
ཀྱང་བདག་མེད་ཕྲ་བ་རྫོགས་པར་རྟོགས་པར་གསུངས་པ་མེད་པར་མ་ཟད། རྟོགས་
པ་དེའང་མདོར་བསྡུས་ཙམ་ཞིག་ཡིན་པ་དང་། དེ་ཙམ་ལས་རྫོགས་པར་མ་རྟོགས་
པར་ཡང་གསུངས་ཏེ། འཇུག་འགྲེལ་ལས། ཆོས་ཀྱི་བདག་མེད་པ་གསལ་བར་བྱ་
བའི་ཕྱིར་ཐེག་པ་ཆེན་པོ་བསྟན་པ་ཡང་རིགས་པ་ཉིད་དེ། རྒྱས་པར་བསྟན་པ་བརྗོད་
པར་འདོད་པའི་ཕྱིར་རོ། །ཉན་ཐོས་ཀྱི་ཐེག་པ་ལས་ནི་ཆོས་ཀྱི་བདག་མེད་པ་མདོར་
མཚོན་པ་ཙམ་ཞིག་ཏུ་ཟད་དོ།།ཇི་སྐད་དུ་སློབ་དཔོན་གྱི་ཞལ་སྔ་ནས་ཀྱིས། མཚན་
མ་མེད་པ་མ་རྟོགས་པར། །ཁྱོད་ཀྱིས་ཐར་པ་མེད་པར་གསུངས། །དེ་ཕྱིར་ཁྱོད་ཀྱིས་
ཐེག་ཆེན་ལས། །དེ་ནི་ཚང་པར་བསྟན་པ་ལགས། །ཞེས་གསུངས་སོ། །ཞེས་ཐེག་
ཆེན་ལས་ཆོས་ཀྱི་བདག་མེད་གསལ་བའམ་རྒྱས་པ་དང་ཚང་བར་གསུངས་ལ།
ཐེག་དམན་ལས་མདོར་མཚོན་པ་ཙམ་ཞིག་ལས་མ་གསུངས་པར་བཞེད་དོ། །ཡང་
གཞུང་དེ་ཉིད་ཀྱི་སྟོང་པ་ཉིད་ཀྱི་དབྱེ་བ་བཤད་པའི་སྐབས་སུ། དེ་ལ་གང་ཟག་གི་
བདག་མེད་པ་ནི་རང་སངས་རྒྱས་རྣམས་དང་། ཉན་ཐོས་རྣམས་རྣམ་པར་དགྲོལ་
བར་བྱ་བའི་ཕྱིར་བསྟན་ལ་བྱང་ཆུབ་སེམས་དཔའ་རྣམས་རྣམ་པ་ཐམས་ཅད་མཁྱེན་
པ་ཉིད་ཐོབ་པས་རྣམ་པར་དགྲོལ་བར་བྱ་བའི་ཕྱིར་ནི་གཉི་ག་བསྟན་ཏོ།།ཉན་ཐོས་
དང་རང་སངས་རྒྱས་རྣམས་ཀྱིས་ཀྱང་རྟེན་ཅིང་འབྲེལ་པར་འབྱུང་བ་རྐྱེན་ཉིད་འདི་པ་
ཙམ་མཐོང་མོད་ཀྱི། དེ་ལྟ་ན་ཡང་དེ་དག་ལ་ཆོས་ཀྱི་བདག་མེད་པ་ཡོངས་སུ་རྫོགས་
པར་སྒོམ་པ་མེད་དེ། ཁམས་གསུམ་ན་སྤྱོད་པའི་ཉོན་མོངས་པ་སྤོང་བའི་ཐབས་ཙམ་
ཞིག་ནི་ཡོད་དོ། །དེ་དག་ལ་གང་ཟག་གི་བདག་མེད་པ་མ་ལུས་པར་སྒོམ་པ་ནི་ཡོད་
པར་རྣམ་པར་གཞག་གོ །ཞེས་ཉན་ཐོས་དང་རང་སངས་རྒྱས་རྣམས་ཀྱིས་སྤྱིར་རྟེན་
153



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཅིང་འབྲེལ་བར་འབྱུང་བ་སྟོང་པ་ཉིད་ཀྱི་དོན་ཙམ་རྟོགས་ཀྱང་ཆོས་བདག་མེད་པ་ཕྲ་
བ་ཡོངས་རྫོགས་རྟོགས་པ་ནི་མེད། དེ་དག་གིས་རྟོགས་པའི་ཆོས་ཀྱི་བདག་མེད་
དེ་ནི་གང་ཟག་གི་བདག་མེད་རྟོགས་པ་དང་ཉོན་མོངས་པ་སྤོང་བར་བྱེད་པའི་ཐབས་
སུ་གྱུར་པ་ཙམ་ཞིག་ཡིན་ཞེས་གསུངས་ཏེ། རིང་སོང་གི་སྐབས་སུ། གཟུགས་ནི་
དབུ་བ་རྡོས་པ་འདྲ། །ཞེས་པར། ཉན་ཐོས་རྣམས་ཀྱི་ཉོན་མོངས་པའི་སྒྲིབ་པ་སྤང་
བར་བྱ་བའི་ཕྱིར། ཞེས་དང་། ཉན་ཐོས་ཀྱི་ཐེག་པ་ལས་ནི་ཆོས་ཀྱི་བདག་མེད་པ་
མདོར་མཚོན་པ་ཙམ་ཞིག་ཏུ་ཟད་དོ། །ཞེས་དང་། སྟོང་ཉིད་ཀྱི་དབྱེ་བའི་སྐབས་
འདིར་ཁམས་གསུམ་ན་སྤྱོད་པའི་ཉོན་མོངས་པ་སྤོང་བའི་ཐབས་ཙམ་ཞིག་ནི་ཡོད་
དོ༑ །ཞེས་གསུངས་པ་རྣམས་ཀྱིས་ཤིན་ཏུ་གསལ་བར་བསྟན་པས་མང་དུ་བརྗོད་མི་
དགོས་སོ། །དེ་ལྟར་དབུ་མ་ལ་འཇུག་པའི་གཞུང་གཅིག་ཉིད་ཀྱི་སྟོད་ནས་སྤྱི་ཙམ་
གྱི་དབང་དུ་བྱས་ཏེ་ངོ་བོ་ཉིད་མེད་པར་རྟོགས་པར་གསུངས་ཤིང་། སྨད་ནས་རྟོགས་
མ་རྟོགས་ཀྱི་མཚམས་ལེགས་པར་ཕྱེས་ནས་བསྟན་པ་ཡིན་ནོ། །དེ་ལྟར་ཤེར་ཕྱིན་
གྱི་མདོ་དང༌། མངོན་རྟོགས་རྒྱན་དང་། དབུ་མ་ལ་འཇུག་པ་རྣམས་ཀྱི་འཆད་ཚུལ་
ནི་གཅིག་པ་ཁོ་ནར་སྣང་ངོ༌། །འོ་ན་ཐལ་རང་གཉིས་ལ་ཉན་རང་གིས་ཆོས་ཀྱི་བདག་
མེད་རྟོགས་མ་རྟོགས་རྩོད་གཞི་མེད་པར་འགྱུར་ཏེ། གཉིས་ཀས་ཀྱང་ཕུང་པོ་
རགས་པ་བདེན་མེད་དུ་རྟོགས་པར་འདོད་པ་དང་ཆ་མེད་གཉིས་བདེན་མེད་དུ་མ་
རྟོགས་པར་འདོད་པ་མཚུངས་པའི་ཕྱིར་རོ་ཞེ་ན། སྐྱོན་མེད་དེ། གཉིས་ཀས་ཀྱང་
ཉན་རང་གིས་ཕུང་པོ་རགས་པ་བདེན་མེད་དུ་རྟོགས་པར་འདོད་པ་དོན་ལ་མཐུན་
ཡང་དེ་ཆོས་ཀྱི་བདག་མེད་དུ་འདོད་མི་འདོད་ཀྱི་ཁྱད་པར་གྱིས་རྩོད་པ་བྱུང་བ་ཡིན་
པར་གསལ་ལོ། །
དེ་ལྟར་འཕགས་པ་ཀླུ་སྒྲུབ་ཀྱི་གཞུང་གིས་འཁོར་ལོ་བར་བ་ཤེར་ཕྱིན་གྱི་དངོས་
154



བློ་གསར་ཡིད་ཀྱི་དགའ་སྟོན་ལས་རིང་སོང་སྐབས་ཀྱི་དཔྱད་པ།
བསྟན་སྟོང་ཉིད་ཀྱི་དོན་རྩལ་དུ་འདོན་པ་ཡིན་པས་དེ་ཚེ། འཕགས་པ་ལྷས། ཞི་སྒོ་
གཉིས་སུ་མེད་པ་དང༌། །ཞེས་གསུངས་པ་བཞིན་དུ་སྟོང་ཉིད་མ་རྟོགས་ན་ཐར་་་་་
ཐོབ་མི་སྲིད་པས་ཉན་རང་གིས་ཀྱང་འཁོར་བ་ལས་ཐར་བའི་ཐར་བ་འཐོབ་པ་
ལའང་སྟོང་པ་ཉིད་ཀྱི་དོན་རྟོགས་དགོས་ཞེས་སྒྲུབ་པ་ཡིན་ལ། མངོན་རྟོགས་རྒྱན་
གྱིས་ནི་སྦས་དོན་མངོན་རྟོགས་ཀྱི་རིམ་པ་གསལ་བར་མཛད་པ་ཡིན་པས་དེ་ཚེ་
བདག་མེད་གཉིས་ཀ་རྟོགས་པ་ནི་ཐེག་ཆེན་གྱི་རྟོགས་རིགས་ཡིན་པས་ཉན་ཐོས་ལ་
གང་ཟག་གི་བདག་མེད་རྟོགས་པ་ལས་མ་བཤད་པ་ཙམ་ཡིན་གྱི། དོན་ལ་དགོངས་
པ་གཅིག་སྟེ། འགལ་བ་ཅུང་ཟད་ཀྱང་མེད་པས་ཤིང་རྟ་ཆེན་པོ་རྣམ་གཉིས་ཀྱི་དགོངས་
པའི་ཆུ་བོ་གཅིག་ཏུ་འདྲེས་པར་ཤེས་པར་བྱ་སྟེ། ཀུན་མཁྱེན་མི་ཕམ་རྒྱ་མཚོའི་ ཞལ་
སྔ་ནས། ཀླུ་སྒྲུབ་ལུགས་དང་བྱམས་པའི་གཞུང་། །ཕན་ཚུན་བུ་རམ་སྦྲང་རྩི་
བཞིན། །ལྷན་ཅིག་ ཡི་གས་བདེར་འཇུ་ཡི། །གཞན་དུ་མི་འཕྲོད་ཟས་བཞིན་དུ། །ཁོང་
ན་མི་བདེའི་སྐྲན་གྱུར་ཚེ། །ལུང་རིགས་གཙགས་བུ་རྣོན་པོ་བརྒྱ། །གདེངས་ཤིང་
འདེབས་ལ་ཡིད་གཏིང་སྡར། །ཞེས་གསུངས་པའི་ལེགས་པར་བཤད་པ་ཉིད་སྙིང་
གི་གདུང་བ་སེལ་བའི་བདུད་རྩི་རུ་བསྟེན་པར་བྱ་སྟེ། དེ་ལྟར་ཤེས་ན་བཀའ་འཁོར་
ལོ་བར་བ་ཐ་མ་དང༌། འཕགས་པ་ཀླུ་སྒྲུབ་དང་ཐོགས་མེད་ཀྱི་དགོངས་
འགྲེལ་སོགས་ཐེག་པ་ཆེན་པོའི་བཀའ་དང་བསྟན་བཅོས་ཐམས་ཅད་འགལ་མེད་དུ་
ཤེས་པས་རྩོད་མེད་ཆོས་ཀྱི་དགའ་བ་ཉམས་སུ་མྱོང་བར་འགྱུར་རོ། །
ཞེས་པ་འདིའང་རབ་རྒྱན་ཆུ་ལུག་ལོའི་སྟོན་ཟླ་འབྲིང་པོའི་ཚེས་བཅུ་ཉིན་ཚུལ་ཁྲིམས་བློ་གྲོས་
ཀྱིས་གྲོང་ཁྱེར་པདྨ་ཅན་དུ་སྦྱར་བ་དགེ་ལེགས་སུ་གྱུར་ཅིག། །།



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
༄༅། །གཞན་སྟོང་དབུ་མའི་དོགས་གཅོད་བསྡུས་པ་
བ་ ངེ ས་དོན་གསལ་བའི་སྒྲོན་
་་་་་་་ མེ་བཞུགས་སོ། །གང་ལ་འགྲོ་བ་
དག་བླ་མ་དང་རྗེ་བཙུན་བྱམས་པ་མགོན་པོ་ལ་ཕྱག་འཚལ་ལོ། །
དེ་ཡང་སྟོན་པ་མཉམ་མེད་ཐུབ་པའི་དབང་པོ་སྐྱེ་བོ་ཡོངས་ཀྱི་རྣམ་འདྲེན་གཅིག་པུར་
གྱུར་པ། མཁྱེན་བརྩེ་ནུས་པའི་དཀྱིལ་འཁོར་ཡོངས་སུ་རྫོགས་པ་གང་གིས་ཆོས་ཀྱི་
འཁོར་ལོ་རིམ་པ་གསུམ་དུ་བསྐོར་བ་ལས་ཐ་མ་ལེགས་པ་རྣམ་པར་ཕྱེས་པའི་ཆོས་
འཁོར་འདི་ནི་སྟོན་པ་ཉིད་ཀྱིས་ཀྱང་རྔ་བོ་ཆེའི་མདོ་སོགས་ལས་བསྔགས་པ་ཆེ་ཐང་
དུ་བརྗོད། མདོ་སྡེ་དྲང་ངེས་འབྱེད་པའི་དཔང་པོར་བཅོམ་ལྡན་འདས་རང་གིས་
བསྐོས་པའི་འཕགས་པ་ཐོགས་མེད་ཞབས་ཀྱིས་ཀྱང་ངེས་པའི་དོན་དུ་བཞག་པའི་
མདོ་སྡེ་ནི་འཕགས་པ་མྱ་ངན་ལས་འདས་པ་ཆེན་པོ་དང༌། རྔ་བོ་ཆེ་དང༌། སོར་མོའི་
ཕྲེང་བའི་མདོ་ལ་སོགས་པ་ཡིན་ལ། དེ་རྣམས་ཀྱི་བརྗོད་བྱ་ཟབ་ཞི་སྤྲོས་བྲལ་འོད་
གསལ་འདུས་མ་བྱས་པའི་རང་བཞིན་རིག་ཁམས་བདེ་བར་གཤེགས་པའི་སྙིང་པོ་
དེ་ལ་གངས་ཅན་གྱི་ལྗོངས་འདིར་དཔལ་ལྡན་ཇོ་ནང་པའི་མཁས་གྲུབ་གཉིས་ལྡན་
གྱི་དམ་པ་རྣམས་ཀྱིས་གཞན་སྟོང་དབུ་མ་ཆེན་པོ་ཞེས་པའི་མཚན་གསོལ་ཞིང་། །
ལུང་དང་རིགས་པའི་ལམ་ནས་ཤིན་ཏུ་གསལ་བར་མཛད་དོ། །
དེ་ལ་ཁ་ཅིག་གིས་ནི་འདི་བོད་ཀྱིས་རང་བཟོ་ཡིན་པ་དང༌། མུ་སྟེགས་པའི་ལུགས་
ཡིན་སོགས་ཟེར་རོ། །འོན་ཀྱང་གཟུ་བོར་གནས་པའི་བློས་རྣམ་པར་བརྟགས་ན་འདི་
156



ཙ
|
|
|
བློ་གསར་ཡིད་ཀྱི་དགའ་སྟོན་ལས་གཞན་སྟོང་དབུ་མའི་དོགས་གཅོད།
ལྟར་དུ་སྣང་སྟེ། འདི་རང་བཟོ་ཡིན་ཞེས་པ་ནི་ཤིན་ཏུ་མི་འཐད་དེ། དཔལ་ལྡན་ཇོ་
ནང་པ་རྣམས་ཀྱིས་སྙིང་པོ་བསྟན་པའི་མདོ་རྣམས་དང་། རྒྱུད་བླ་རྩ་འགྲེལ། ཆོས་
དབྱིངས་བསྟོད་པ། བླ་མེད་ཀྱི་རྒྱུད་སྡེ། སེམས་འགྲེལ་སོགས་ནས་གསུངས་པ་
རྣམས་ཇི་ལྟ་བ་བཞིན་དུ་བཀྲལ་འདུག་གི དེ་རྣམས་ནས་གཏན་ནས་མ་བཤད་པའི་
གཞན་སྟོང་ཞིག་གང་དུའང་བཤད་པ་མི་སྣང་བའི་ཕྱིར་རོ། །གལ་ཏེ་མིང་གཞན་སྟོང་
ཞེས་བཏགས་པ་ཙམ་གྱིས་རང་བཟོའི་གྲུབ་མཐའ་ཉིད་དུ་འགྱུར་འགྲོ་བར་སྨྲ་ན་ནི་
ཧ་ཅང་ཐལ་ལོ། །མུ་སྟེགས་པའི་ལུགས་སུ་སྨྲ་བ་ནི་དགོས་པའི་དབང་ངམ་གྱ་ཚོམ་
དུ་སྨྲ་བ་ཙམ་སྟེ། ཇོ་ནང་པའི་གཞན་སྟོང་དང་མུ་སྟེགས་པའི་བར་དུ་མ་ཟད་རང་སྡེ་
རྣམ་རིག་པ་དག་དང་གཞན་སྟོང་དབུ་མའི་བར་གྱི་བར་ཐག་ཀྱང་གནམ་ས་ལས་
རིང་བའི་ཕྱིར་རོ། །
དེས་ན་འདི་ལ་དོགས་པ་འགའ་ཞིག་སྤོང་བ་ལ། སྣང་ཕྱོགས་ཀྱི་དོགས་པ་སྤོང་བ་
དང༌། སྟོང་ཕྱོགས་ཀྱི་དོགས་པ་སྤོང་བ་དང་། བརྗོད་ཚུལ་མི་འཐད་པའི་དོགས་པ་
སྤང་བའོ། །དང་པོ་ནི། སེམས་ཅན་ཐམས་ཅད་སངས་རྒྱས་ཀྱི་རང་བཞིན་ཅན་ཡིན་
ན༑ ཁྱི་རྒན་རྒྱ་བོ་ཡང་མཚན་དང་དཔེ་བྱད་ལྡན་པའི་སངས་རྒྱས་ཡིན་པར་འགྱུར་
བ་དང་། སངས་རྒྱས་དམྱལ་བར་འགྲོ་བར་ཐལ་བ་སོགས་ཀྱི་སྐྱོན་ཡོད་སྙམ་དུ་་་་
སེམས་ན། གནས་ཚུལ་ལ་ཁྱི་རྒན་རྒྱ་བོར་མ་ཟད་ཐ་ན་གྲོག་སྤུར་ཡན་ཆད་སེམས་
ཅན་ཐམས་ཅད་སངས་རྒྱས་མ་ཡིན་པ་གཅིག་ཀྱང་མེད་དེ། སེམས་ཡོད་ན་སེམས་
ཀྱི་རང་བཞིན་འོད་གསལ་བ་སྐུ་དང་ཡེ་ཤེས་འདུ་འབྲལ་མེད་པའི་ངོ་བོའང་འབྲལ་
མེད་དུ་ཡོད་པས་ཁྱབ་པའི་ཕྱིར་རོ། །དེས་ན་མཚན་དང་དཔེ་བྱད་ཡོད་པའང་ཤིན་
ཏུ་འདོད་དོ། །སྣང་ཚུལ་ལ་ནི་ཁྱི་རྒན་རྒྱ་བོར་མ་ཟད་འཁོར་ལོ་སྒྱུར་བའི་རྒྱལ་པོའང་
སངས་རྒྱས་སུ་ཁས་མ་བླངས་པས་སངས་རྒྱས་ཀྱི་མཚན་དཔེ་ཡོད་པ་མ་ཡིན་ན་ཁྱི་
137



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
རྒན་རྒྱ་བོ་ལ་ཡོད་དགོས་དོན་ག་ལ་ཡོད། དེ་བཞིན་དུ་སྣང་ཚུལ་དུ་སེམས་ཅན་ཡིན་
པ་དང་དེ་དམྱལ་བར་འགྲོ་བ་སོགས་ཡོད་ཀྱང་། དེའི་ཚེ་ན་སངས་རྒྱས་ཡིན་ཞེས་
སུས་ཀྱང་ཁས་མ་བླངས། གནས་ཚུལ་ལ་སངས་རྒྱས་ཡིན་པས་དེའི་དབང་དུ་བྱས་
ཚེ་དམྱལ་བའང་སངས་རྒྱས་ཀྱི་ཞིང་ཁམས་ཡིན་པས་སངས་རྒྱས་དམྱལ་བར་ལྟུང་
བའི་སྐྱོན་ག་ལ་ཡོད། རང་ཅག་སོ་སྐྱེ་རྣམས་ཀྱི་མིག་ཤེས་སོགས་ཚད་མར་བྱས་ཏེ་
སངས་རྒྱས་ཀྱི་བཀའ་སུན་འབྱིན་པར་བྱེད་ནུས་ན། རང་ཅག་ལ་བདེན་གྲུབ་ཏུ་སྣང་
བའི་རིགས་པ་དེས་འཕགས་པ་རྣམས་ཀྱི་བདེན་མེད་རྟོགས་པའི་ཤེས་རབ་ཀྱང་སུན་
འབྱིན་ནུས་པར་འགྱུར་རོ། །དེས་ན་དྲི་མ་མེད་པར་གྲགས་པས་ཞུས་པའི་མདོའི་
གླེང་གཞི་ལས་གསུངས་པ་བཞིན་དུ་གནས་ཚུལ་ལ་དག་པ་ཡིན་ཡང་རང་ཅག་གིས་
སྒྲིབ་པའི་དབང་གིས་མ་དག་པར་མཐོང་བར་ཤེས་པར་བྱ་སྟེ། དེ་ཡང་མདོ་དེ་ཉིད་
ལས༑ རིགས་ཀྱི་བུ། དེ་ལྟ་བས་ན་བྱང་ཆུབ་སེམས་དཔའ་སངས་རྒྱས་ཀྱི་ཞིང་
ཡོངས་སུ་དག་པར་བྱེད་འདོད་པས་རང་གི་སེམས་ཡོངས་སུ་སྦྱང་བ་ལ་ནན་ཏན་་་་་
བྱའོ༑ ༑དེ་ཅིའི་ཕྱིར་ཞེ་ན། ཇི་ལྟ་བུར་བྱང་ཆུབ་སེམས་དཔའི་སེམས་ཡོངས་སུ་དག་
པ་དེ་འདྲ་བར་སངས་རྒྱས་ཀྱི་ཞིང་ཡོངས་སུ་དག་པར་འགྱུར་རོ། ། བྱེ་བ་
དེ་ནས་སངས་རྒྱས་ཀྱི་མཐུས་ཚེ་དང་ལྡན་པ་ཤཱ་རིའི་བུ་འདི་སྙམ་དུ་སེམས་ཏེ། གལ་
ཏེ་ཇི་ལྟ་བུར་སེམས་ཡོངས་སུ་དག་པ་དེ་འདྲ་བར་བྱང་ཆུབ་སེམས་དཔའི་སངས་རྒྱས་
ཀྱི་ཞིང་ཡོངས་སུ་དག་པར་འགྱུར་ན། བཅོམ་ལྡན་འདས་ཤཱཀྱ་ཐུབ་པ་བྱང་ཆུབ་
སེམས་དཔའི་སྤྱད་པ་སྤྱོད་པ་ན། དེ་སེམས་ཡོངས་སུ་མ་དག་གམ། ཅི་ནས་སངས་
རྒྱས་ཀྱི་ཞིང་འདི་ལྟ་བུར་ཡོངས་སུ་མ་དག་པར་སྣང་སྙམ་མོ། །དེ་ནས་བཅོམ་ལྡན་་་་་
འདས་ཀྱིས་ཚེ་དང་ལྡན་པ་ཤཱ་རིའི་བུའི་སེམས་ཀྱི་ཡོངས་སུ་རྟོག་པ་ཐུགས་ཀྱིས་་་་་་་
མཁྱེན་ནས་ཚེ་དང་ལྡན་པ་ཤཱ་རིའི་བུ་ལ་འདི་སྐད་ཅེས་བཀའ་སྩལ་ཏོ། །ཤཱ་རིའི་བུ།
158



བློ་གསར་ཡིད་ཀྱི་དགའ་སྟོན་ལས་གཞན་སྟོང་དབུ་མའི་དོགས་གཅོད།
འདི་ཇི་སྙམ་དུ་སེམས། ཉི་མ་དང་ཟླ་བ་ཡོངས་སུ་མ་དག་གམ། ཅི་ན་དམུས་ལོང་
དག་གིས་མི་མཐོང་། གསོལ་པ། བཅོམ་ལྡན་འདས། དེ་ལྟར་མ་ལགས་སོ། །དེ་ནི་
དམུས་ལོང་གིས་ནོངས་ཀྱི་ཉི་མ་དང་། ཟླ་བས་ནི་མ་ནོངས་སོ། །བཀའ་སྩལ་པ།
ཤཱ་རིའི་བུ། དེ་བཞིན་དུ་སེམས་ཅན་ལ་ལས་དེ་བཞིན་གཤེགས་པའི་སངས་རྒྱས་ཀྱི་
ཞིང་གི་ཡོན་ཏན་གྱི་རྒྱན་བཀོད་པ་མི་མཐོང་བ་དེ་ནི་སེམས་ཅན་རྣམས་ཀྱི་མི་ཤེས་པ་ལས་
པས་ཉེས་ཀྱི་དེ་ལ་དེ་བཞིན་གཤེགས་པས་ཉེས་པ་ནི་མ་ཡིན་ནོ། །
ཤཱ་རིའི་བུ། དེ་བཞིན་གཤེགས་པའི་སངས་རྒྱས་ཀྱི་ཞིང་ནི་ཡོངས་སུ་དག་མོད་ཀྱི་
ཁྱོད་ཀྱིས་དེ་མི་མཐོང་ངོ༌། །དེ་ནས་ཚངས་པ་རལ་པ་ཅན་གྱིས་གནས་བརྟན་ཤཱ་རིའི་
བུ་ལ་འདི་སྐད་ཅེས་སྨྲས་སོ། །བཙུན་པ་ཤཱ་རིའི་བུ། དེ་བཞིན་གཤེགས་པའི་སངས་
རྒྱས་ཀྱི་ཞིང་ཡོངས་སུ་མ་དག་གོ་ཞེས་མ་ཟེར་ཅིག བཙུན་པ་ཤཱ་རིའི་བུ། བཅོམ་
ལྡན་འདས་ཀྱི་སངས་རྒྱས་ཀྱི་ཞིང་ཡོངས་སུ་དག་པ་འདི་ལྟ་སྟེ། དཔེར་ན། བཙུན་
པ་ཤཱ་རིའི་བུ། གཞན་འཕྲུལ་དབང་བྱེད་ཀྱི་ལྷ་རྣམས་ཀྱི་གནས་ཀྱི་བཀོད་པ་བཞིན་
དུ་བཅོམ་ལྡན་འདས་ཤཱཀྱ་ཐུབ་པའི་སངས་རྒྱས་ཀྱི་ཞིང་བཀོད་པའང་ཁོ་བོས་དེ་འདྲ་
བ་མཐོང་ངོ་། །དེ་ནས་གནས་བརྟན་ཤཱ་རིའི་བུས་ཚངས་པ་རལ་པ་ཅན་ལ་འདི་སྐད་
ཅེས་སྨྲས་སོ། །ཚངས་པ། ཁོ་བོས་ནི་ས་ཆེན་པོ་འདི་མཐོ་དམན་དང་། ཚེར་མ་དང༌།
གཡང་ས་དང༌། རིའི་རྩེ་མོ་དང་། ངམ་གྲོག་དང་། འཇིམ་ངན་གྱིས་རབ་ཏུ་གང་
བར་མཐོང་ངོ༌། །ཚངས་པ་རལ་པ་ཅན་གྱིས་སྨྲས་པ། འདི་ལྟར་སངས་རྒྱས་ཀྱི་ཞིང་
འདི་འདྲ་བར་ཡོངས་སུ་མ་དག་པར་མཐོང་བ་ནི། བཙུན་པ་ཤཱ་རིའི་བུ། སེམས་ལ་
མཐོ་དམན་ཡོད་ཅིང་སངས་རྒྱས་ཀྱི་ཡེ་ཤེས་ལ་བསམ་པ་ཡོངས་སུ་མ་དག་པར་ངེས་
སོ། །གང་དག་བཙུན་པ་ཤཱ་རིའི་བུ། སེམས་ཅན་ཐམས་ཅད་ལ་སེམས་མཉམ་ཞིང་
སངས་རྒྱས་ཀྱི་ཡེ་ཤེས་ལ་བསམ་པ་ཡོངས་སུ་དག་པ་དེ་དག་གིས་ནི་སངས་རྒྱས་ཀྱི་
159



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཞིང་འདི་ཡོངས་སུ་དག་པ་མཐོང་ངོ༌། །དེ་ནས་བཅོམ་ལྡན་འདས་ཀྱིས་སྟོང་གསུམ་
གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ལ་ཞབས་ཀྱི་མཐེ་བོས་བསྣུན་པ་དང་། །
བསྣུན་མ་ཐག་ཏུ་འཇིག་རྟེན་གྱི་ཁམས་འདི་རིན་པོ་ཆེ་དུ་མ་བརྩེགས་པ་དང་། རིན་
པོ་ཆེ་བརྒྱ་སྟོང་དུ་མའི་ཚོགས་དག་རིན་པོ་ཆེ་བརྒྱ་སྟོང་དུ་མ་སོ་སོར་བཀོད་པར་གྱུར་
པ་འདི་ལྟ་སྟེ། དཔེར་ན། དེ་བཞིན་གཤེགས་པ་རིན་པོ་ཆེ་བཀོད་པའི་འཇིག་རྟེན་
གྱི་ཁམས་ཡོན་ཏན་རིན་ཆེན་མཐའ་ཡས་བཀོད་པ་བཞིན་དུ་འཇིག་རྟེན་གྱི་ཁམས་
འདིའང་དེ་འདྲའོ། །
དེ་ནས་ཐམས་ཅད་དང་ལྡན་པའི་འཁོར་དེའང་ངོ་མཚར་དུ་གྱུར་ཅིང་བདག་ཉིད་ཀྱང་
རིན་པོ་ཆེའི་པདྨ་བཀོད་པའི་སྟན་ལ་འདུག་པ་སྙམ་བྱེད་དོ། །དེ་ནས་བཅོམ་ལྡན་
འདས་ཀྱིས་ཚེ་དང་ལྡན་པ་ཤཱ་རིའི་བུ་ལ་བཀའ་སྩལ་པ། ཤཱ་རིའི་བུ། ཁྱོད་ཀྱིས་སངས་
རྒྱས་ཀྱི་ཞིང་གི་ཡོན་ཏན་བཀོད་པ་འདི་མཐོང་ངམ། གསོལ་པ། བཅོམ་ལྡན་འདས།
མཐོང་ལགས་སོ། །སྔོན་མ་མཐོང་མ་ཐོས་པའི་བཀོད་པ་འདི་དག་གདའོ། །
བཀའ་སྩལ་པ། ཤཱ་རིའི་བུ། སངས་རྒྱས་ཀྱི་ཞིང་འདི་ནི་རྟག་ཏུ་འདི་འདྲ་མོད་ཀྱི་
སེམས་ཅན་དམན་པ་རྣམས་ཡོངས་སུ་སྨིན་པར་བྱ་བའི་ཕྱིར་དེ་བཞིན་གཤེགས་པས་
སངས་རྒྱས་ཀྱི་ཞིང་དེ་ལྟ་བུར་ཉེས་པ་མང་པོའི་སྐྱོན་ཆགས་པར་སྟོན་ཏེ།
ཤཱ་རིའི་བུ། འདི་ལྟ་སྟེ། དཔེར་ན། ལྷའི་བུ་རྣམས་རིན་པོ་ཆེའི་སྣོད་གཅིག་ཏུ་ཟས་
ཟའང་བསོད་ནམས་ཇི་ལྟ་བུ་བསགས་པའི་བྱེ་བྲག་གིས་ལྷའི་ཟས་བདུད་རྩི་ཉེ་བར་
གནས་པ་དེ་བཞིན་དུ། ཤཱ་རིའི་བུ། སེམས་ཅན་སངས་རྒྱས་ཀྱི་ཞིང་གཅིག་ཏུ་སྐྱེས་པ་
དག་ཀྱང་སེམས་ཅན་ཇི་ལྟར་ཡོངས་སུ་དག་པ་བཞིན་དུ་སངས་རྒྱས་རྣམས་ཀྱི་སངས་
རྒྱས་ཀྱི་ཞིང་གི་ཡོན་ཏན་བཀོད་པ་མཐོང་ངོ༌། །ཞེས་གསུངས་སོ། །དེ་ལྟ་ན་གནས་
སྣང་མ་ཕྱེས་པའི་རྩོད་པ་འདི་དག་ནི་གནས་སྣང་ལེགས་པར་ཕྱེས་ཏེ་བཤད་ན་རང་
16O



བློ་གསར་ཡིད་ཀྱི་དགའ་སྟོན་ལས་གཞན་སྟོང་དབུ་མའི་དོགས་གཅོད།
ཞིག་ཏུ་འགྲོ་བ་ཤེས་སླ་བས་དོགས་པ་སྤང་མི་དཀའོ། །དེས་མཚོན་ནས་དེ་རིགས་
ཀྱི་རྩོད་པ་ཐམས་ཅད་ཀྱི་ལན་ཡང་ཤེས་པར་བྱའོ། །གཉིས་པ་ནི། ཡང་ཁ་ཅིག་གིས་
གཞན་སྟོང་སྨྲ་བ་རྣམས་ཀྱིས་བདེར་གཤེགས་སྙིང་པོ་བདེན་གྲུབ་ཏུ་ཁས་བླངས་པས་
དངོས་སྨྲ་བ་ཡིན་སྙམ་པ་དང༌། ཡང་ཁ་ཅིག་གིས་བདག་ཁས་བླངས་པས་མུ་སྟེགས་
པའི་ལུགས་ཡིན་སྙམ་དུ་སེམས་སོ། །དེ་ལ་གཞན་སྟོང་དབུ་མ་ཆེན་པོའི་གྲུབ་མཐའ་
སྨྲ་བ་རྣམས་ཀྱིས་ཕྱི་རོལ་བ་ལ་གྲགས་པའི་བདག་དང་དངོས་སྨྲ་བའི་འདོད་པའི་
བདེན་པར་གྲུབ་པའི་ཆོས་ནི་རྡུལ་ཕྲ་རབ་ཙམ་ཡང་ཁས་མ་བླངས་ལ། ཆོས་དང་
གང་ཟག་གི་བདག་མེད་གཉིས་ཀ་ཡོངས་སུ་རྫོགས་པ་ཁས་ལེན་པས་ཕྱི་རོལ་བ་
དང་དངོས་སྨྲ་བའི་དྲི་ཙམ་ཡང་མི་བྲོ་བས་གཟུ་བོར་གནས་ལ་ལེགས་པར་བརྟགས་
ཏེ་སྨྲ་བར་མཛད་དུ་གསོལ་ལོ། །
གལ་ཏེ་དེ་དག་གིས་དེ་བདེན་གྲུབ་ཁས་བླངས་ཏེ། ཁོང་ཅག་གི་གཞུང་ན་བདེར་
གཤེགས་སྙིང་པོ་བདེན་གྲུབ་ཡིན་པ་དང༌། བདག་ཡོད་པར་དངོས་སུ་གསུངས་པའི་
ཕྱིར་ཞེ་ན། བདེན་གྲུབ་དང་བདག་གི་དོན་ཡོད་པའི་ཕྱིར་ཞེའམ་ཚིག་ཡོད་པའི་ཕྱིར་
ཟེར། དང་པོ་ལྟར་ན་མ་གྲུབ་སྟེ། བདེན་གྲུབ་དང་བདག་ཅེས་པ་ཆོས་དང་གང་ཟག་
གི་བདག་གཉིས་ལས་གཞན་པ་ཞིག་ནི་མི་སྲིད་ལ། དེ་གཉིས་ཆར་ཡང་ཀུན་རྫོབ་
ཀྱི་བདེན་པར་བཞག་སྟེ། རང་གི་ངོ་བོ་ཕྲ་བ་ཙམ་ཡང་མ་གྲུབ་པར་རང་སྟོང་དུ་
འདོད་པའི་ཕྱིར་རོ། །དེས་ན་འཕགས་པ་ཀླུ་སྒྲུབ་ཀྱི་རིགས་ཚོགས་ཀྱི་རིགས་པའི་
དགག་བྱ་ཡོངས་སུ་རྫོགས་པ་འདིར་མ་ཁེགས་པ་ཅུང་ཟད་ཀྱང་མེད་དེ། བདག་
གཉིས་ལས་ལྷག་པའི་རིགས་པའི་དགག་བྱ་ཞིག་སུའི་ལུགས་ལའང་ཡོད་མི་སྲིད་ལ།
དེ་གཉིས་ནི་འདིར་ཡང་ཕྲ་བ་ནས་བཀག་པའི་ཕྱིར་ཏེ། དོལ་པོ་པ་ཤེས་རབ་རྒྱལ་
མཚན་གྱི་དབུ་མ་ངེས་དོན་རྒྱ་མཚོ་ལས། ཆོས་ཉིད་ཟབ་མོ་ལ་ཤིན་ཏུ་མཉམ་པར་
161



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ། །
གཞག་པའི་སྐབས་སུ་ནི་ཡོད་མེད་ལ་སོགས་པའི་སྤྲོས་པ་ཐམས་ཅད་དོར་ཞིང་སྨྲ་
བསམ་བརྗོད་དུ་མེད་པ་ཡིན་ལ། ཞེས་དང་། ལ་ཟློ་བ་མཉམ་གཞག་ཟབ་མོའི་
སྐབས་སུ་ནི་རྟག་མི་རྟག་ལ་སོགས་པ་གང་དུའང་མ་སྤྲོས་པ་དགོས་ཏེ། དབུ་མ་རྩ་
ཤེར། རྟག་དང་མི་རྟག་ལ་སོགས་བཞི། །ཞི་བ་འདི་ལ་ག་ལ་ཡོད། །མཐའ་དང་
མཐའ་མེད་ལ་སོགས་བཞི། །ཞི་བ་འདི་ལ་ག་ལ་ཡོད། །ཅེས་པ་ལ་སོགས་པ་སྤྲོས་
པ་ཐམས་ཅད་དང་བྲལ་བ་དགོས་ཚུལ་གསུངས་ཤིང་། ཞེས་དང༌། གལ་ཏེ་བདེར་
གཤེགས་སྙིང་པོ་དང་བདག་གི་དབྱིངས་རྣམ་གྲངས་ཡིན་ན་མུ་སྟེགས་བྱེད་ཀྱི་བདག་
དང་ཁྱད་པར་མེད་པར་འགྱུར་ལ། རྣམ་གྲངས་མ་ཡིན་ན་མིང་དེས་བསྟན་ཡང་མུ་
སྟེགས་ཅན་བདག་ཏུ་མངོན་པར་ཞེན་པ་རྣམས་དྲང་བར་མི་ནུས་སོ་ཞེ་ན། སྐྱོན་
མེད་དེ་རྣམ་གྲངས་ཡིན་ཡང་འདི་ནི་བདག་གཉིས་ཀྱིས་སྟོང་པའི་གཞི་དེ་བཞིན་ཉིད་
ཀྱི་བདག་དང་དག་པའི་བདག་ལ་སོགས་པ་ཡིན་པའི་ཕྱིར་རོ། །
ཞེས་དང་། དཔལ་གསང་བ་འདུས་པ་ལས། སངས་རྒྱས་སྐལ་མཆོག་དག་པའི་
བདག །ཅེས་གསུངས་པ་སོགས་ཀྱི་ལུང་དྲངས་པའི་མཇུག་ཏུ། དེ་དག་ལས་དོན་
གཞན་དུ་གྱུར་པའི་བདག་ནི་ཐམས་ཅད་མཁྱེན་པས་མ་གསུངས་ཤིང༌། ཁོ་བོ་ཅག་
ཀྱང་མི་འདོད་ལ། མིང་གཞན་ནི་ཤིན་ཏུ་མང་བར་གསུངས་པའི་ཕྱིར། མིང་ཙམ་
ལས་འཁྲུལ་བར་མི་བྱ་སྟེ། དོན་ལ་སྟོན་པ་ཉིད་ལས་སོ། །ཞེས་གསུངས་པའི་ཕྱིར་
རོ། །
གཉིས་པ་ལྟར་ན་ནི་ཁྱབ་པ་མ་གྲུབ་སྟེ། དེ་ལ་ཁྱབ་པ་ཡོད་ན་མདོ་རྒྱུད་ཀྱི་བཀའ་
དང་བསྟན་བཅོས་ཤིན་ཏུ་མང་པོའང་དངོས་སྨྲ་བའམ་མུ་སྟེགས་པར་ཐལ་བ་བཟློག་
ཏུ་མེད་པའི་ཕྱིར་རོ། །འཕགས་པ་ཀླུ་སྒྲུབ་དང་མཉམ་མེད་ཇོ་བོ་རིན་པོ་ཆེའང་ཧྭ་
ཤང་གི་གྲུབ་མཐའ་འཛིན་པར་འགྱུར་ཏེ། ཀླུའི་སྐྱེ་མེད་རིན་པོ་ཆེའི་མཛོད་ལས། །
162



བློ་གསར་ཡིད་ཀྱི་དགའ་སྟོན་ལས་གཞན་སྟོང་དབུ་མའི་དོགས་གཅོད།
ཅིར་ཡང་མི་རྟོག་སྟོང་པ་སྟེ། །ཡིད་ལ་མི་བྱེད་སྐྱེ་འཆི་མེད། །ཅེས་དང་། ཇོ་བོའི་དབུ་
མའི་མན་ངག་རིན་པོ་ཆེའི་ཟ་མ་ཏོག་ཁ་ཕྱེ་བ་ཞེས་པ་ལས། བར་དེར་ཤེས་པ་
ཅི་ཡང་མ་ཡིན་ལ། ཅིར་ཡང་མི་གནས་པ། ཅིར་ཡང་མ་གྲུབ་པ། ཅིའི་རྣམ་པར་
ཡང་མ་སྐྱེས་པ། སྤྲོས་པ་མ་ལུས་པ་ཉེ་བར་ཞི་བ་ཞེས་སོགས་དང༌། དབུ་མའི་མན་
ངག་བསྡུས་པ་ལས་ཀྱང་། སྐབས་དེར་ཤེས་པ་ཅིར་ཡང་མི་རྟོག ཅིར་ཡང་མི་འཛིན།།
དྲན་པ་དང་ཡིད་ལ་བྱེད་པ་ཐམས་ཅད་སྤངས་ཏེ། ཞེས་སོགས་གསུངས་པའི་ཕྱིར་
རོ༑ །ཕྱི་རོལ་མུ་སྟེགས་པ་རྣམས་ཀྱང་ནང་པ་ཡིན་པར་འགྱུར་ཏེ། མཁན་ཆེན་ཞི་
བ་འཚོའི་དབུ་མ་རྒྱན་དུ་ཕྱི་རོལ་པའི་གཞུང་དྲངས་པ་འདི་ལྟ་སྟེ། དེ་ཉིད་ལས། །
བདུད་རྩིའི་ཐིགས་པ་གསང་བ་ལས་བསྟན་པ། རྣམ་རིག་ཙམ་ནི་རྟག་ཏུ་རྣམ་པར་
དག །འདི་ལྟར་སངས་རྒྱས་རྟག་ཏུ་གྲོལ་པ་ཡིན། །བླང་དང་དོར་བ་མེད་ཅེས་རབ་
བརྟགས་པ། །ཚངས་པ་མྱ་ངན་མེད་པར་རྟག་གནས་བྱོས། །
ཤེའོ། །ཞག་ལྔ་པ་ནས་འབྱུང་བ། མིང་ཙམ་ལས་ནི་རབ་འདས་ཤིང༌། །དངོས་དང་
དངོས་མེད་རྣམ་སྤངས་པ། །དབྱུང་དང་བསྡུ་ལས་ངེས་གྲོལ་བ། །དེ་ནི་ནོར་ལྷའི་བུ་
ཞེས་བྱ། །དངོས་ལ་དངོས་ཉིད་ཡོད་མ་ཡིན། །དངོས་མེད་ལ་ཡང་དངོས་ཉིད་མིན།།
དངོས་དང་དངོས་མེད་རྣམ་གྲོལ་བར། །གང་དེ་ཤེས་དེ་རིག་བྱེད་རིག །ཅེའོ། །
ཡང་ཇི་སྐད་དུ། རིག་བྱེད་མཐའ་ལ་ངེས་རྣམས་ཀྱིས། །རྨི་ལམ་སྒྱུ་མ་ཅི་འདྲ་
དང་། །དྲི་ཟའི་གྲོང་ཁྱེར་ཅི་འདྲར་མཐོང་། །དེ་ལྟར་འཇིག་རྟེན་འདི་དག་མཐོང་། །
འགོག་པ་མེད་ཅིང་སྐྱེ་བ་མེད། །བཅིངས་པ་མེད་ཅིང་སྒྲུབ་པ་མེད། །ཐར་འདོད་མེད་
ཅིང་ཐར་བ་མེད། །འདི་ནི་དོན་དམ་ཉིད་ཡིན་ནོ། །ཆགས་དང་འཇིགས་དང་ཁྲོ་བྲལ་
བ༑༑རིག་བྱེད་མཐར་ཕྱིན་ཐུབ་རྣམས་ཀྱིས། །སྤྲོས་པ་ཉེར་ཞི་གཉིས་མེད་པའི། །རྣམ་
པར་མི་རྟོག་འདི་མཐོང་ངོ༌། །ཞེས་རྣམ་རིག་ཙམ་དང་། དངོས་དང་དངོས་མེད་རྣམ་
163|



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
པར་སྤངས་པ་དང་། སྐྱེ་འགག་དང་བཅིངས་གྲོལ་མེད་པ། སྤྲོས་པ་ཉེ་བར་ཞི་བ།
འཇིག་རྟེན་འདི་དག་སྒྱུ་མ་དང་རྨི་ལམ་བཞིན་དུ་མཐོང་བར་སྨྲས་ཏེ། ཚིག་ཙམ་གྱི་
དབང་དུ་ན་ནང་པ་ལའང་དེ་ལས་ལྷག་པ་སྨྲ་རྒྱུ་མེད་པའི་ཕྱིར་རོ། །
གསུམ་པ་ནི། གལ་ཏེ་བདེར་གཤེགས་སྙིང་པོའི་ངོ་བོ་སྟོང་ཉིད་ཡིན་པར་འདོད་ན།
བདེན་གྲུབ་ཏུ་སྨྲ་མི་རིགས་ཏེ་འཁྲུལ་གཞི་ཡོད་པའི་ཕྱིར་རོ་ཞེ་ན། ལེགས་པར་མ་
བརྟགས་པ་འགའ་ཞིག་ལ་འཁྲུལ་བ་སྐྱེད་པར་ཟད་མོད། བདེར་བཤེགས་སྙིང་པོ་
བདེན་གྲུབ་ཏུ་གསུང་པ་པོ་ནི་བདེ་བར་གཤེགས་པ་ཉིད་ཡིན་ཏེ། འཕགས་པ་མྱ་
ངན་ལས་འདས་པ་ཆེན་པོ་ལས། དེ་ལྟར་སངས་རྒྱས་ཀྱི་རང་བཞིན་དེ་ནི་དངོས་པོ་
རྣམ་པ་བདུན་དང་ལྡན་ཏེ། རྟག་པ་དང་བདག་དང་བདེ་བ་དང་ཡོངས་སུ་དག་པ་
དང་ཡང་དག་པ་དང་བདེན་པ་དང་དགེ་བ་སྟེ་དེ་ནི་རྣམ་པར་ཕྱེ་ནས་ལན་བཏབ་པ་
ཞེས་བྱའོ། །ཞེས་དང་། ཡང་དག་པར་ན་བདག་མེད་པ་མ་ཡིན་ཏེ། བདག་ཅེས་བྱ་
བ་ནི་ཆོས་གང་བདེན་པ། ཡང་དག་པ། རྟག་པ། གནས་པ། བདག་པོར་གྱུར་པ།
མི་འགྱུར་བ། མི་འཕོ་བ་དེ་ནི་བདག་ཅེས་བྱ་སྟེ། ཞེས་དང་། རིགས་ཀྱི་བུ། བདག་
ཅེས་བྱ་བ་ནི་དེ་བཞིན་གཤེགས་པའི་སྙིང་པོའི་དོན་ནོ། །ཞེས་བདེར་གཤེགས་སྙིང་
པོ་དེ་བདག་ཡིན་པ་དང་དེ་ཡང་བདེན་པར་གྲུབ་པ་ཡིན་པར་ཡང་ཡང་གསུངས་པའི་
ཕྱིར་རོ། །
དེ་ལྟར་རིག་ཁམས་བདེ་བར་གཤེགས་པའི་སྙིང་པོ་རང་གི་ངོ་བོ་སྤྲོས་པ་ཐམས་ཅད་
དང་བྲལ་ན་ཡང་འོད་གསལ་འདུས་མ་བྱས་པའི་རང་གདངས་མ་འགགས་པའི་སྣང་
ཆ་ཙམ་ལ་བདག་དང་བདེན་གྲུབ་ཅེས་པའི་མིང་བཏགས་ཏེ། སྟོན་པ་བཅོམ་ལྡན་
འདས་ཉིད་ཀྱི་ཞལ་སྔ་ནས་ཇི་ལྟར་བཀའ་སྩལ་བ་དེ་ཁོ་ན་རྩལ་ཏུ་བཏོན་ནས་བཤད་
པ་ཡིན་པས་འདི་ལ་བརྗོད་ཚུལ་མི་ལེགས་པའི་སྐྱོན་ཅི་ཡང་མེད་དོ། །དེར་མ་ཟད་
164



བློ་གསར་ཡིད་ཀྱི་དགའ་སྟོན་ལས་གཞན་སྟོང་དབུ་མའི་དོགས་གཅོད།
བཤད་ཚུལ་འདི་ནི་ངེས་པར་དུ་དགོས་པ་ཞིག་སྟེ། གངས་ཅན་གྱི་ལྗོངས་འདིར་
འཁོར་ལོ་བར་བ་ཤེར་ཕྱིན་གྱི་དགོངས་པ་རྩལ་ཏུ་བཏོན་ནས་འཆད་པ་མང་ཡང་་་་་
འཁོར་ལོ་ཐ་མའི་དགོངས་པ་ནི་གྲུབ་མཐའ་སོ་སོའི་ལུགས་ལ་རྒྱུད་བླ་མའི་འགྲེལ་
བ་རེ་ཙམ་ལས་ཆེར་མ་དམིགས་པས། ངེས་དོན་སྙིང་པོ་བསྟན་པའི་མདོ་རྣམས་
ཀྱི་དགོངས་པ་ཇི་བཞིན་པ་རྩལ་དུ་བཏོན་ནས་རྒྱ་ཆེར་བཤད་པ་ནི་དཔལ་ལྡན་ཇོ་
ནང་པ་ཁོ་ནར་སྣང་བས་ལུགས་འདི་ནི་ཁ་བ་རི་པའི་ཐུབ་བསྟན་གསེར་གྱི་ལྷུན་པོ་
མཛེས་པར་བྱེད་པའི་ཕྲ་ཚོམ་དུ་ཤེས་པར་བྱའོ། །དེས་ན་ཇོ་ནང་པ་རྣམས་ཀྱིས་
བསྡུས་ཚན་གྱི་རིགས་པ་ཙམ་ལ་གཡེངས་ནས་མི་འདུག་པར་ངེས་དོན་སྙིང་པོའི་
བསྟན་པ་རིན་པོ་ཆེའི་གསལ་བྱེད་གཞན་སྟོང་དབུ་མ་ཆེན་པོའི་གྲུབ་མཐའ་ཉིད་
འཛིན་སྐྱོང་སྤེལ་བ་ལ་འབད་པར་བྱེད་པ་ནི་གལ་ཆེ་བར་སྣང་ངོ༌། །
ཚུལ་འདིར་སྔ་འགྱུར་རྙིང་མ་པའི་ལུགས་ལ་ཀུན་མཁྱེན་ཀློང་ཆེན་རབ་འབྱམས་དང་།
རོང་ཟོམ་མ་ཧཱ་པཎྜི་ཏ་དང་། འཇམ་པའི་དབྱངས་དངོས་མི་ཕམ་རྒྱ་མཚོ་སོགས་ནི་
སྟོང་ཕྱོགས་ཁོ་ནའང་རྩལ་འདོན་མི་བྱེད། སྣང་ཕྱོགས་ཁོ་ནའང་རྩལ་འདོན་མི་
མཛད་དེ། ངོ་བོ་སྟོང་པ་སྤྲོས་པའི་མཚན་མ་རྡུལ་ཙམ་ཡང་མི་དམིགས་པ་ཁས་ལེན་
ཐམས་ཅད་དང་བྲལ་བ་དང་། རང་མདངས་འགག་པ་མེད་པ་འོད་གསལ་འདུས་མ་
བྱས་པ་གཉིས་ཟུང་འཇུག་མཉམ་པ་ཉིད་དུ་གཏན་ལ་འབེབས་པར་མཛད་དོ། །
འཆད་ཚུལ་གང་ལྟར་ཡང་མཐར་ཐུག་ནི་དགོངས་པའི་ཞེ་ཕུགས་གཅིག་ཏུ་འབབ་སྟེ།
རིགས་དང་དཀྱིལ་འཁོར་ཡོངས་ཀྱི་ཁྱབ་བདག་མདོ་སྔགས་གྲུབ་མཐའ་རྒྱ་མཚོའི་ཕ་
རོལ་ཏུ་ཕྱིན་པ་དོན་གྱི་སླད་དུ་མཚན་ནས་སྨྲས་ཏེ། ཆོས་ཀྱི་རྗེ་ངག་དབང་བློ་གྲོས་
མཚུངས་མེད་དཔལ་བཟང་པོ་གང་གི་ཞལ་སྔ་ནས་ཀྱིས། བདེར་གཤེགས་སྙིང་པོ་
ཡི་བཞུགས་ཚུལ་མཐར་ཐུག །ཚད་མ་རྣམ་གཉིས་ཀྱིས་འཇལ་ཚུལ་ཤེས་ན། །སྟོང་
165



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
དང་བདེན་གྲུབ་སོགས་གང་སྨྲས་ཆོག་གིས། །ས་དགེ་ཇོ་ནང་རྣམས་ཐུགས་མཐུན་
མཛོད་ཅིག །ཅེས་གསུངས་པ་ལྟར་དུ་ཤེས་པར་བྱའོ། །
ཞེས་པ་འདིའང་རིས་སུ་མ་ཆད་པའི་བསྟན་པ་རིན་པོ་ཆེ་ལ་དག་པའི་སྣང་བ་ཕྲན་ཙམ་ཐོབ་ཀྱང་ཆོས་
དང་རང་རྒྱུད་ཅུང་ཟད་ཀྱང་མ་འདྲེས་པ་ཚུལ་ཁྲིམས་བློ་གྲོས་སུ་འབོད་པས་རབ་རྒྱན་ཆུ་ལུག་ལོའི་
སྟོན་ཟླ་འབྲིང་པོའི་ཚེས་བཅོ་ལྔའི་ཉིན་གྲོང་ཁྱེར་པདྨ་ཅན་དུ་བྲིས་པ་དགེ་ལེགས་སུ་གྱུར་ཅིག། །།
1:|:
:༡:༡
:༡
::
166



བློ་གསར་ཡིད་ཀྱི་དགའ་སྟོན་ལས་མཛོད་ཀྱི་ཉི་ལྡོག་སོགས་ལ་དཔྱད་པ།
༄༅། །མཛོད་ཀྱི་ལོ་མགོ་འཛིན་ཚུལ་དང་ཉི་ལྡོག་ལ་
1:|:ཀྱི ས་ག་ཟླ་བ་དཔྱད་པ་བཞུགས་སོ། ། ན་
བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །
དེ་ལ་འདིར་མངོན་པ་མཛོད་ཀྱི་ལོ་མགོ་འཛིན་ཚུལ་དང་ཉི་ལྡོག་ལ་ཅུང་ཟད་དཔྱད་
པ་ལ། གཞན་ལུགས་རྗེས་སུ་བརྗོད་པ། འཐད་ལྡན་རང་ལུགས་གཞག་པ། དེ་ལ་
སྒྲུབ་བྱེད་དགོད་པའོ། །དང་པོ་ནི། མཛོད་ལས། དབྱར་གྱི་ཟླ་བ་གཉིས་པ་ཡི། །ཐ་
མའི་ཚེས་དགུ་ནས་མཚན་རིང་། །དགུན་རྣམས་ཀྱི་ནི་བཞི་པ་ལ། །ཐུང་ངུར་འགྱུར་
རོ་ཉིན་མོ་བཟློག །ཅེས་གསུངས་པ་ལས་ལོ་མགོ་འཛིན་ཚུལ་མི་གཅིག་པ་སྣ་ཚོགས་
བྱུང་སྟེ། འཆིམས་འཇམ་པའི་དབྱངས་ནི་ཁྲུམས་ཟླ་བ་སྟེ་ཧོར་ཟླ་བརྒྱད་པའི་ཚེས་
བཅུ་དྲུག་ནས་ལོ་མགོ་འཛིན་པར་བཞེད་དེ། མཛོད་འགྲེལ་མངོན་པའི་རྒྱན་ལས།
འོན་ཀྱང་འདིར་ནི་སྒྲོག་ཁྲུམས་ཀྱི་ཉ་བའི་ཟླ་བ་ནི་སྟོན་ཟླ་ཐ་ཆུང་ཡིན་ལ། དེའི་ཚེས་
བཅུ་དྲུག་ནས་ཐ་སྐར་གྱི་ཟླ་བ་ཡིན་པས་དེའི་མར་ངོ་དང་ཐ་སྐར་གྱི་ཟླ་བའི་ཡར་ངོ་
བསྡོམས་པ་དགུན་ཟླ་དང་པོ་དང་ཐ་སྐར་གྱི་ཟླ་བའང་ཡིན་པར་ཤེས་ཏེ། ཞེས་
གསུངས་པའི་ཕྱིར་རོ། །ཡང་མཁས་པ་མང་པོ་ཞིག་ནི་ཧོར་ཟླ་དགུ་པའི་ཚེས་བཅུ་
དྲུག་ནས་ལོ་མགོ་འཛིན་ཏེ། ངོ་མཚར་གསུམ་ལྡན་ལས། ཕྱིས་ཀྱི་མཁས་པ་མང་
པོས་ཐ་སྐར་གྱི་ཟླ་བ་ལ་སྟོན་ཟླ་ཐ་ཆུང་དུ་བྱས་ནས་དེའི་ཉའི་ཕྱི་དེ་ཉིན་པར་ནས་ལོ་
མགོ་འཛིན་ཅིང༌། སྣོན་གྱི་ཉ་པའི་ཕྱི་དེ་ཉིན་པར་ནས་དབྱར་སྔ་མའི་ཁས་ལེན་བྱེད་
པར་བཞེད་དོ། །ཞེས་གསུངས་པ་བཞིན་ནོ། །ཡང་ཁ་ཅིག་ནི་ཧོར་ཟླ་བཅུ་པའི་ཚེས་
167



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ། །
བཅུ་དྲུག་ནས་འཛིན་པར་བཞེད་དེ་རང་ལུགས་ཀྱི་སྐབས་སུ་འཆད་དོ། །
གཉིས་པ་རང་ལུགས་གཞག་པ་ནི། ཧོར་ཟླ་བཅུ་པ་སྨིན་དྲུག་ཟླ་བའི་ཚེས་བཅོ་ལྔ་
ནས་སྟོན་ཟླ་ཐ་ཆུང་རྫོགས་ཏེ། དེའི་ཕྱི་ཉིན་ཚེས་བཅུ་དྲུག་ནས་ལོ་ཕྱི་མའི་མགོ་
གཟུང་བར་བྱའོ། །དེ་ཡང་ཚེས་བཅུ་དྲུག་མགོ་ཟླའི་སྐྱ་རེངས་དང་པོའི་སྔ་ལོགས་ཀྱི་
སྐད་ཅིག་མ་དེ་ལ་ལོ་སྔ་མ་དང་། སྟོན་གྱི་དུས་ཚིགས་དང༌། སྨིན་དྲུག་ཟླ་བ་དང༌། །
ཉིན་ཞག་སྔ་མ་སྟེ་བཞི་པོ་དུས་གཅིག་ལ་ཅིག་ཆར་རྫོགས་ནས། དེའི་མཇུག་ཐོག་
གི་སྐད་ཅིག་གཉིས་པ་ལ་ལོ་ཕྱི་མ། དགུན་གྱི་དུས་ཚིགས། མགོ་ཟླ་བ། ཉིན་ཞག་
ཕྱི་མའི་སྐྱ་རེངས་དང་པོ་སྟེ་བཞི་པོ་ཅིག་ཆར་དུ་ཟིན་པ་ཡིན་ནོ། །ཚུལ་འདི་འདུལ་
མངོན་གཉིས་ཀའི་ཐུན་མོང་གི་རྣམ་གཞག་ཡིན་གྱི། འདུལ་མངོན་གཉིས་ལོ་མགོ་
འཛིན་ཚུལ་སོ་སོར་ཕྱེས་ཏེ་སྨྲ་བ་དག་གི་ལུགས་ལྟར་ནི་མ་ཡིན་ནོ། །དེས་ན་དཔྱིད་
ར་དབོ་སྟེ་ཧོར་ཟླ་གཉིས་པའི་ཡར་ངོ་ཚེས་བརྒྱད་ལ་དགུན་ཉི་དང༌། སྟོན་ར་ཁྲུམས་
ཏེ་ཧོར་ཟླ་བརྒྱད་པའི་ཡར་ངོའི་ཚེས་བརྒྱད་ལ་དབྱར་ཉི་ལྡོག་པ་མཛོད་ཀྱི་དགོངས་
པ་ཡིན་ནོ། །
གསུམ་པ་དེ་ལ་སྒྲུབ་བྱེད་དགོད་པ་ནི། ཐོག་མར་རྟོགས་སླ་བའི་ཕྱིར་ཟླ་བ་དག་གི་
ཐ་སྙད་བརྗོད་པར་བྱ་སྟེ། དེ་ཡང་མདོ་སྡེ་ཉི་མའི་སྙིང་པོ་ལས། བདག་གིས་རྒྱུ་སྐར་
སྨིན་དྲུག་བརྗོད། །ཟླ་བ་ཉ་ཚེ་ཟླ་རངས་གྱུར། །སྟོན་ཟླ་ཐ་ཆུང་ཞེས་བྱ་བ། །འདིར་
ནི་རབ་ཏུ་བརྗོད་པ་ཡིན། །ཞེས་ཟླ་བའི་ཉ་སྐར་ལས་བཏགས་པའི་མིང་དང་ རབ་
ཐའི་མིང་གཉིས་སྦྱར་ནས་གསུངས་འདུག་པ་འདི་ཁོ་ན་ལྟར་བྱ་དགོས་ཏེ། ཉ་སྐར་
དེ་ཤར་བའི་ཚེ་ཟླ་བ་དེ་ཉིད་རངས་བའམ་མཇུག་རྫོགས་པ་ཡིན་པས་མར་ངོ་སྔོན་
དུ་འགྲོ་བའི་ལུགས་ཡིན་ནོ། །སྟོན་ཟླ་ཐ་ཆུང་དེ་ཉིད་ནི་དེང་སང་གི་ཧོར་ཟླ་དགུ་པའི་
ཚེས་བཅུ་དྲུག་ནས་བཅུ་པའི་བཅོ་ལྔའི་བར་ཡིན་ཏེ། བཅུ་པའི་བཅོ་ལྔ་ལ་ཉ་སྐར་
168



བློ་གསར་ཡིད་ཀྱི་དགའ་སྟོན་ལས་མཛོད་ཀྱི་ཉི་ལྡོག་སོགས་ལ་དཔྱད་པ།
སྨིན་དྲུག་འཆར་བ་མངོན་སུམ་ཡིན་པའི་ཕྱིར་རོ། །་
དེ་ལྟ་ན་ཧོར་ཟླ་བཅུ་པའི་ཚེས་བཅུ་དྲུག་ནས་བཅུ་གཅིག་པའི་ཚེས་བཅོ་ལྔའི་བར་་་་
དགུན་ཟླ་ར་བ་མགོའི་ཟླ་བ། དེ་ནས་རིམ་བཞིན་བཅུ་གཉིས་པའི་ཉའི་བར་དགུན་
འབྲིང་རྒྱལ་ཟླ་བ། དང་པོའི་ཉའི་བར་དགུན་ཐ་མཆུ་ཟླ། གཉིས་པའི་ཉའི་བར་
དཔྱིད་ར་དབོ་ཟླ། གསུམ་པའི་ཉའི་བར་དཔྱིད་འབྲིང་ནག་པ། བཞི་པའི་ཉའི་བར་
དཔྱིད་ཐ་ས་ག་ ལྔ་པའི་ཉའི་བར་དབྱར་ར་སྣོན་ཟླ། དྲུག་པའི་ཉའི་བར་དབྱར་
འབྲིང་ཆུ་སྟོད། བདུན་པའི་ཉའི་བར་དབྱར་ཐ་གྲོ་ཞུན། བརྒྱད་པའི་ཉའི་བར་སྟོན་
ར་ཁྲུམས་སྟོད། དགུ་པའི་ཉའི་བར་སྟོན་འབྲིང་དབྱུག་གམ་ཐ་སྐར། བཅུ་པའི་ཉའི་
བར་སྟོན་ཐ་སྨིན་དྲུག་གི་བར་དུའོ། །དེ་ལྟར་དུའང་ཀུན་མཁྱེན་མི་ཕམ་རྒྱ་མཚོའི་
སྐད་གཉིས་ཤན་སྦྱར་ལས། དཔྱིད་ཟླ་ར་བ་དབོ་ནས་བརྩིའོ་གསུངས། དཔྱིད་
འབྲིང་ནག་པ། དཔྱིད་ཐ་ཆུང་ས་ག་ཟླ་བ། ཞེས་པ་ནས། སྟོན་ཐ་ཆུང་སྨིན་དྲུག
དགུན་ར་བ་མགོ དགུན་འབྲིང་རྒྱལ་ཟླ། དགུན་ཐ་ཆུང་མཆུ་ཡི་ཟླ་བ་སྟེ། ཞེས་པའི་
བར་དུ་གསུངས་སོ། །དེ་རྣམས་དུས་ཚིགས་གསུམ་དུ་བྱེད་ན། མགོ་རྒྱལ་མཆུ་དབོ་
བཞི་དགུན་ཏེ། ཧོར་ཟླ་བཅུ་པའི་བཅུ་དྲུག་ནས་གཉིས་པའི་བཅོ་ལྔའི་བར་རོ། །
ནག་པ་ས་ག་སྣོན་ཆུ་སྟོད་རྣམས་དཔྱིད་དེ། གཉིས་པའི་བཅུ་དྲུག་ནས་དྲུག་པའི་
བཅོ་ལྔའི་བར་རོ། །གྲོ་ཞུན་ཁྲུམས་ཐ་སྐར་སྨིན་དྲུག་རྣམས་སྟོན་ཏེ། ཧོར་ཟླ་དྲུག་
པའི་བཅུ་དྲུག་ནས་བཅུ་པའི་བཅོ་ལྔའི་བར་རོ། ། ། 21:|:ཀྱི
གལ་ཏེ་ཟླ་བ་དེ་དག་ཡར་ངོ་སྔོན་འགྲོ་བྱེད་ན་ཚེས་གཅིག་ནས་སུམ་ཅུའི་བར་ཏེ། །
མགོ་ཟླ་ལྟ་བུར་མཚོན་ན་ཧོར་ཟླ་བཅུ་གཅིག་པའི་ཚེས་གཅིག་ནས་གནམ་གང་གི་
བར་རོ། །དེ་ལྟར་ན་ཉ་སྐར་རྣམས་ཟླ་བ་དེའི་དཀྱིལ་དུ་འཆར་ཏེ། འདི་ལ་རིལ་ཚེས་
ཞེས་བྱའོ། མདོར་ན་རིལ་ཚེས་ལ་ཧོར་ཟླ་བཅུ་གཅིག་པ་རིལ་པོ་མགོ་ཟླ་ཡིན། ཕྱེད་
169



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཚེས་ལ་དེའི་བཅུ་དྲུག་ནས་རྒྱལ་ཟླ་ཟུག་པ་སྟེ་དེས་ཀུན་ལ་འགྲེའོ། །དེ་ལྟར་ཡང་
ཀུན་མཁྱེན་མི་ཕམ་རྒྱ་མཚོའི་རྩིས་སྐོར་ནོར་བའི་ཕྲེང་བ་ལས། དཔྱིད་ཟླ་ར་བ་དང་
དབོ་ཟླ་བ་དང་རྒྱ་གར་སྐད་ཀྱི་པཱསྐུ་ན་ཞེས་པ་གསུམ་པོ་ངོ་བོ་གཅིག་པ་ནས་དགུན་
ཐ་ཆུང་དང་མཆུ་ཟླ་བ་དང་ཨཱ་བྷ་ཞེས་པ་དོན་གཅིག་པའི་བར་དུ་རེའུ་མིག་ཏུ་སྤེལ་
ནས་འདི་ལྟར་གསུངས་ཏེ། འདི་རྒྱ་གར་པའི་ཡུལ་ལུགས་ཡོངས་གྲགས་འཆི་མེད་
མཛོད་ནས་གསུངས་པ་སྟེ། མདོ་འདུལ་ནས་དཔྱིད་ར་འབྲིང་སོགས་ཀྱི་ཐ་སྙད་
གསུངས་པ་འདི་དང་མཐུན་པར་བྱ་དགོས་ལ། ཉ་སྐར་དེ་ལའང་མར་ངོ་སྔོན་འགྲོའི་
དབང་བྱས་ཚེས་བཅོ་ལྔའི་ཉ་སྐར་དེ་ཟླ་བ་དེ་རྫོགས་པའི་དབང་དུ་བྱས་པ་བསྟན་
བཅོས་པའི་ལུགས་ཡིན་ལ། ཡར་ངོ་སྔོན་འགྲོའི་ཉ་སྐར་ཟླ་བ་དེའི་དཀྱིལ་སྒང་ཡིན་
པ་འཇིག་རྟེན་པའི་ལུགས་སོ། །ཞེས་གསུངས་པའི་ཕྱིར་རོ། །དེ་ལྟར་ཟླ་བ་རྣམས་
ཀྱི་ཐ་སྙད་ལེགས་པར་ངེས་པར་བྱས་ནས། སྐབས་འདིར་མཛོད་ལུགས་ཀྱི་ལོ་མགོ་
མགོ་ཟླ་བ་ནས་འཛིན་པའི་སྒྲུབ་བྱེད་དངོས་ནི། མཛོད་ལུགས་ཀྱི་ལོ་མགོ་ཆོས་ཅན།
ཧོར་ཟླ་བཅུ་པའི་ཚེས་བཅུ་དྲུག་ནས་གཟུང་བ་ཡིན་ཏེ། རྩ་བར་དགན་རྣམས་ཀྱི་ནི་
བཞི་པ་ལ། །ཞེས་པའི་བཞི་པ་འདི་དཔྱིད་རའམ་དབོ་ཟླ་ཡིན་པའི་ཕྱིར་རོ། །ཁྱབ་
སྟེ་༑ དབོ་ཟླ་དགུན་གྱི་བཞི་པ་ཡིན་ན། མཆུ་དགུན་ཟླ་གསུམ་པ་དང་། རྒྱལ་གཉིས་
པ༑ མགོ་དགུན་ཟླ་དང་པོ་ཡིན་དགོས་པའི་ཕྱིར་དང་། དུས་ཚིགས་རྣམས་ཀྱི་དང་
པོའང་དགུན་གྱི་དུས་ཡིན་པ་དང༌། ཟླ་བའི་མགོ་མར་ངོ་ཚེས་གཅིག་ནས་གཟུང་
དགོས་པའི་ཕྱིར་རོ། །
དེ་དག་རེ་རེ་ནས་གྲུབ་སྟེ། དགུན་རྣམས་ཀྱི་བཞི་པ་འདི་དཔྱིད་ར་ཡིན་པར་ནི། །
རང་འགྲེལ་ལས། དབྱར་རྣམས་ཀྱི་ཟླ་བ་གཉིས་པ་སྟོན་ཟླ་ར་བ་ཡར་གྱི་ཚེས་དགུ་
ནས་མཚན་མོ་རིང་ངོ༌། །དགུན་རྣམས་ཀྱི་ནི་བཞི་པ་ལ། །ཐུང་ངུར་འགྱུར་རོ། །དེ་
170



བློ་གསར་ཡིད་ཀྱི་དགའ་སྟོན་ལས་མཛོད་ཀྱི་ཉི་ལྡོག་སོགས་ལ་དཔྱད་པ།
བཞིན་དུ་དགུན་རྣམས་ཀྱི་ནི་ཟླ་བཞི་པའི་ཐ་མའི་ཚེས་དགུ་ནས་ཐུང་ངུར་འགྱུར་རོ།།
ཞེས་བྱ་བར་སྦྱར་ཏེ། དཔྱིད་ཟླ་ར་བ་ཡར་ངོའི་ཚེས་དགུ་ནས་སོ། །ཞེས་གསུངས་
རང་འགྲེལ་གྱི་འགྱུར་གཞན་ལས། དབྱར་གྱི་གཉིས་པ་དབྱར་ཐ་ཆུང་དང་དགུན་གྱི་
བཞི་པ་དགུན་ཐ་ཆུང་དུ་བསྒྱུར་བའང་སྣང་མོད། དོན་ལ་ཧོར་ཟླ་གཉིས་པ་དང་
བརྒྱད་པ་ཡིན་པར་གཟུང་སྟེ། དབོ་ཟླ་དང་ཁྲུམས་ཟླ་ཡིན་པའི་ཕྱིར་རོ། །དེ་བཞིན་
དུ་གདགས་པ་ལའང་སྡེ་དགེའི་པར་སོགས་ལས། དགུན་གྱི་བཞི་པ་དགུན་ཟླ་ཐ་
ཆུང་དུ་གསུངས་ཀྱང་གཞན་ལས་དཔྱིད་རར་ཡང་གསུངས་པས་ཕྱི་མ་ལྟར་དུ་་་་་་
དགོས་ཏེ། ལོ་ཆེན་གྱི་ཞལ་ནས། དེ་ལྟར་ན་གདགས་པའི་ལུང་འདི་ལ་དཔེ་ཁ་ཅིག་
ཏུ༑ དཔྱིད་ཟླ་ར་བ་ཡར་ངོའི་ཞེས་པ་ལ་དགུན་ཟླ་ཐ་ཆུང་ཞེས་དང་ཕྱོགས་གླང་དང་།
འདུལ་བཟང་དང་། རྒྱལ་སྲས་ལ་སོགས་ལས་ཀྱང་དཔྱིད་ར་ལ་དགུན་མཐའ་དང་
སྟོན་ར་ལ་དབྱར་ཐ་ཞེས་མི་གཅིག་པ་འགའ་རེ་སྣང་ཡང་། རང་འགྲེལ་རྒྱ་དཔེར།།
དཔྱིད་ར་བའི་སྐད་དོད་དུ་ཕཱསྐུ་ན་ཞེས་པ་དབོའི་སྐད་དོད་དང་། སྟོན་ཟླ་ར་བ་ཞེས་
པ་ལ་བྷ་དྲ་ས་ད་ཞེས་པ་ཁྲུམས་ཀྱི་སྐད་དོད་ཡོད་པས། དགུན་ཟླ་དང་དབྱར་ཟླ་
ཞེས་པ་རྣམས་སོ་སོའི་ཞེ་འདོད་ལས་སྔོན་གྱི་བཀའ་བཅད་ཆེན་པོ་རྣམས་ལ་་་་་་
བརྩིས་པར་བསྒྱུར་བའོ། །ཞེས་གསུངས་པའི་ཕྱིར་རོ། །དུས་ཚིགས་རྣམས་ཀྱི་ཐོག་
མ་དགུན་ཡིན་པའང་མཛོད་འགྲེལ་ལས། དགུན་རྣམས་ཀྱི་ཟླ་བ་བཞི་དང་།དཔྱིད་
རྣམས་ཀྱི་ཟླ་བ་བཞི་དང༌། དབྱར་རྣམས་ཀྱི་ཟླ་བ་བཞི་སྟེ། དེ་དག་ཟླ་བ་བཅུ་
གཉིས་པོ་དེ་དག་ཞག་མི་ཐུབ་དང་བཅས་པ་ལ་ལོ་གཅིག་གོ །ཞེས་དང་། དགུན་
དང་དཔྱིད་དང་དབྱར་རྣམས་ཀྱི། །ཟླ་བ་ཕྱེད་དང་གཉིས་འདས་ནས། །ཟླ་བ་ཕྱེད་
ནི་ལུས་པ་ན། །མཁས་པས་ཞག་མི་ཐུབ་པ་དོར། །ཞེས་དང༌། རྒྱལ་པོའི་སྲས་ཀྱིས།
171 །



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ། །
སངས་རྒྱས་པ་ཐམས་ཅད་ཀྱི་དུས་དང་པོ་ནི་དགུན་དག་ཡིན་ནོ། །ཞེས་གསུངས་
པའི་ཕྱིར་རོ། །
ཟླ་བ་རྣམས་ཀྱི་མགོ་མར་ངོ་ཡིན་པར་ཡང་རྒྱལ་པོའི་སྲས་ཀྱིས། ཟླ་བ་ཐམས་ཅད་
ཀྱང་མར་གྱི་ངོ་བོ་སྔ་སྟེ། ཞེས་དང༌། དགུན་གྱི་ཟླ་བ་ནི་སྟོན་ཟླ་ཐ་ཆུང་ཉ་ནས་
དཔྱིད་ཟླ་ར་བའི་ཉའི་བར་ཡིན་ཏེ། ཞེས་གསུངས་པའི་ ཕྱིར་རོ། །འདུལ་བའི་
ལུགས་ལའང་དེ་ཁོ་ན་ལྟར་ཡིན་ཏེ། མདོ་རྩ་བ་ལས། ཚེས་བཅུ་དྲུག་ལའོ། །དབྱར་
ཟླ་འབྲིང་པོའི་ཉའི་ཕྱི་དེ་ཉིན་པར་གྱིའོ། །དབྱར་ཟླ་ཐ་ཆུང་ཉའི་འོ། །ཞེས་གསུངས་
པའི་རྒྱ་དཔེ་ལས། ཚེས་གཅིག་ལའོ། །ཆུ་སྟོད་ཅན་གྱི་བར་མ་ཆད་པའི་འོ། །ཡང་
ན་གྲོ་ཞུན་ཅན་ལས་སོ། །ཞེས་གསུངས་པར་འདུལ་འཛིན་གྲགས་པ་རྒྱལ་མཚན་གྱི་
གཞི་གསུམ་ཆོ་ག་ལས་གསུངས་ཤིང༌། མེ་ཏོག་ཕྲེང་རྒྱུད་ལས་ཀྱང་། གྲོ་ཞུན་ཟླ་
བའི་ཚེས་གཅིག་ནས། །སྔ་མའི་དབྱར་ནི་དེ་གཙོ་ཡིན། །དེ་བཞིན་ཁྲུམས་སྟོད་ཟླ་
བ་ཡི། །ཚེས་གཅིག་ཅེས་ནི་ཕྱི་མར་གྲགས། །ཞེས་ཆུ་སྟོད་དང་གྲོ་ཞུན་དང་ཁྲུམས་
ཟླ་བ་རྣམས་ལ་རིམ་པ་བཞིན་དུ་དབྱར་འབྲིང་དབྱར་ཐ་སྟོན་ར་རྣམས་སུ་གསུངས་
ལ་འདིར་ཡང་ཁྲུམས་ཟླ་ལ་སྟོན་རར་གསུངས་པའི་ཕྱིར་རོ། །རྒྱས་པར་འདུལ་ཊཱིཀ་
ཉི་མིའི་འོད་ཟེར་སོགས་ལས་ཤེས་པར་བྱའོ། །
དེ་ལྟར་ལོ་མགོ་ངེས་པར་བྱས་ནས་ཉི་མ་ལྡོག་ཚུལ་ནི། དུས་འདི་གཉིས་སུ་དབྱར་
དགུན་གྱི་ཉི་མ་ལྡོག་པ་ཡིན་པར་གདགས་པ་དང་རྒྱལ་པོའི་སྲས་ཀྱི་འགྲེལ་བ་ལས་
ཤིན་ཏུ་གསལ་པོར་གསུངས་པས་བསྙོན་དུ་མེད་དོ། །དེས་ན་ཁ་ཅིག་གིས་མཛོད་ཀྱི་
ལུང་འདིས་མཉམ་གཉིས་བསྟན་གྱི་ལྡོག་གཉིས་མ་བསྟན་ཅེས་པའང་གོང་གི་ལུང་
དང་འགལ་ཞིང་རིགས་པའི་སྒྲུབ་བྱེད་ཀྱང་མི་འཐད་དེ་འོག་ཏུ་འཆད་དོ། །གལ་ཏེ་
ཁ་ཅིག་འདི་སྙམ་དུ། ཧོར་ཟླ་གཉིས་པ་དང་བརྒྱད་པར་ཉི་མ་ལྡོག་པ་ནི་མི་འཐད་དེ།
172



བློ་གསར་ཡིད་ཀྱི་དགའ་སྟོན་ལས་མཛོད་ཀྱི་ཉི་ལྡོག་སོགས་ལ་དཔྱད་པ།
མངོན་སུམ་དང་འགལ་བའི་ཕྱིར་ཏེ། འདིར་ཧོར་ཟླ་ལྔ་པ་དང་བཅུ་གཅིག་པར་ལྡོག་
པ་མཐོང་བའི་ཕྱིར་སྙམ་ན། མ་ཡིན་ཏེ། ཉི་མ་ལྡོག་པའི་དུས་ཚིགས་ཡིན་ན་རང་
ཅག་བོད་ལ་སྣང་བ་འདི་ཁོ་ན་ལྟར་ཡིན་མི་དགོས་ཏེ། དུས་འཁོར་ལས་གླིང་སོ་སོའི་
ལྡོག་ཚད་གསུངས་པ་ལྟར་ཡིན་པའི་ཕྱིར་དང༌། གདགས་པ་དང་མཛོད་ཀྱི་ཉི་ལྡོག་
བོད་ཀྱི་དུས་ཚིགས་ཁོ་ན་དང་བསྒྲིགས་ཏེ་གསུངས་པ་ཡིན་པར་ཡང་མི་འགྲུབ་པའི་
ཕྱིར་རོ། །
ཡང་མཁས་པ་ཆེན་པོ་དག་ན་རེ། ལྡོག་ཚིགས་འདི་སོར་བཞག་ན་ཚངས་ཐིག་གི་ཉི་
ལྡོག་ལས་ཀྱང་ནུབ་ཏུ་ཆེས་རིངས་པས་དོན་ལ་ཅུང་ཟད་མི་འཚམ་པས་ཧོར་ཟླ་
དགུ་པའི་ཕྱེད་ཕྱི་མ་ནས་ལོ་མགོ་གཟུང་ལ། ཧོར་ཟླ་དང་པོ་དང་བདུན་པའི་ཚེས་
བརྒྱད་ལ་ལྡོག་ཅེས་གསུངས་མོད། མཛོད་ཀྱི་ལྡོག་ཚིགས་ཚངས་ཐིག་ལས་ནུབ་ཏུ་
ས་ཚིགས་མང་པོ་བརྒལ་བ་བདེན་ཀྱང་དེ་བརྒལ་མི་རུང་བའི་རྒྱུ་མཚན་མ་མཐོང་
སྟེ༑ ཉི་ལྡོག་འདི་ལྷོ་གླིང་དབུས་མའི་ཚངས་ཐིག་གི་སྟེང་ངམ་དེ་དང་ཉེ་བ་ཁོ་ནར་
བསྒྲིགས་ཏེ་གསུངས་དགོས་པའི་ངེས་པའང་མི་འགྲུབ་པའི་ཕྱིར་དང༌། གལ་ཏེ་གྲུབ་
ཏུ་ཆུག་ཀྱང་མངོན་པ་ལས་གསུངས་པའི་རྣམ་གཞག་རྣམས་རང་ཅག་ལ་དེ་ཁོ་ན་་་་་
ལྟར་དུ་སྣང་བའི་ངེས་པའང་མེད་དེ། རི་རབ་དང་ལྕགས་རི་ལ་སོགས་པ་བཞིན་དུ་
གདུལ་བྱའི་བསམ་པ་ལ་ལྟོས་ནས་གསུངས་པ་ཡིན་སྲིད་པའི་ཕྱིར་རོ། །མདོར་ན་
མངོན་པ་ནས་གསུངས་པའི་རྣམ་གཞག་རྣམས་རང་ཅག་གི་མངོན་སུམ་དང་རྣམ་པ་
ཀུན་ཏུ་བསྒྲིག་དགོས་རྒྱུ་ཞིག་ཡིན་ན་ཆེ་ས་ནས་རི་རབ་དང་རོལ་མཚོ། ཆུང་ས་ནས་
ཆུ་བོ་གངྒཱ་སོགས་ཀྱིས་མཚོ་མ་དྲོས་པ་ལ་བསྐོར་བ་བདུན་བདུན་བྱེད་པ་སོགས་་་་
ཐམས་ཅད་བསྒྲིག་དགོས་ཀྱི། ཉི་ལྡོག་ཁོ་ན་བསྒྲིགས་པས་ཅི་ཞིག་ཡིན། གལ་ཏེ་དེ་
དག་ནི་གདུལ་བྱའི་བསམ་པའི་དབང་གིས་སོ་ཞེ་ན། ཤིན་ཏུ་ཐུགས་མད་དེ། ཉི་
173



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ལྡོག་ཀྱང་དེ་ཁོ་ན་བཞིན་དུ་བལྟ་བར་བྱ་དགོས་ཏེ། རྒྱུ་མཚན་སྒོ་ཀུན་ནས་མཚུངས་
པའི་ཕྱིརརོ། །
། ས་
དེ་བཞིན་དུ་མངོན་པ་དང་དུས་འཁོར་གྱི་ཁྱད་པར་དག་ཀྱང་དེ་དང་འདྲ་སྟེ་འགྲེལ་
ཆེན་དྲི་མེད་འོད་ལས་གསུངས་པ་ལྟར་རོ། །དེའི་ཕྱིར་མངོན་པ་ནས་གསུངས་པའི་
རྣམ་གཞག་འདི་དག་ད་ལྟའི་མངོན་སུམ་ཁོ་ན་དང་བཙན་སྦྱོར་གྱིས་སྒྲིག་པ་ལ་དགོས་
པ་ཅི་ཡང་མེད་པས་བདེ་བར་གཤེགས་པའི་དགོངས་པ་ཟབ་མོ་ལ་བློ་ཁ་ཕྱོགས་པར་
བྱས་ན་བློ་གསར་བུ་པ་དག་ལ་བློ་གྲོས་ཀྱི་སྒོ་གསར་པ་ཞིག་འབྱེད་པར་འགྱུར་རོ། །
དེས་ན་ལོ་མགོ་དང་ལྡོག་ཚིགས་དེ་ལྟར་བྱས་ན་འདུལ་མངོན་གཉིས་ཆར་གྱི་གཞུང་
གི་དངོས་བསྟན་དང་ཤིན་ཏུ་མཐུན་པར་ཤེས་པར་བྱའོ། །ངེས་པའི་དོན་ནི་དུས་
ཀྱི་འཁོར་ལོ་ལས་གསུངས་པའི་གཟའ་སྐར་གྱི་བགྲོད་པ་ལ་སོགས་པ་དག་སྟེ། །
རྟག་ལོངས་དང་རྐང་ལོངས་སོགས་ཤིན་ཏུ་དག་པས་དེ་དག་གིས་བརྩིས་པའི་གཟའ་
རྣམས་ཀྱི་བགྲོད་ཚུལ་དེ་མིག་སྐར་གྱིས་མངོན་སུམ་དུ་ཡང་དག་པར་གྲུབ་པ་ཁོ་ན་
ཡིན་པའི་ཕྱིར་རོ། ། ན་
ཞེས་བོད་རབ་རྒྱན་ལྕགས་འབྲུག་ལོའི་ལོ་མཇུག་གི་རྒྱུགས་སྤྲོད་ཀྱི་ཆེད་དུ་ཚུལ་ཁྲིམས་བློ་གྲོས་ཀྱིས་
སྦྱར་བ་དགེ་ལེགས་སུ་གྱུར་ཅིག། །།
1:|: ་ ་ ་ ་ ་ ་
1:|:
་



བློ་གསར་ཡིད་ཀྱི་དགའ་སྟོན་ལས་བཅས་པའི་ཁ་ན་མ་ཐོ་བར་དཔྱད་པ།
1:|:ཀྱི
་
༄༅། །བཅས་པའི་ཁ་ན་མ་ཐོ་བར་རྣམ་སྨིན་ཡོད་
བ ་ མེད་ལ་དཔྱད་པ། ་
2
ཐམས་ཅད་མཁྱེན་པ་ལ་ཕྱག་འཚལ་ལོ། །
ཐུབ་གསུང་ཚངས་པའི་རལ་ཀློང་ལས་འོངས་ཤིང་། །
འཕགས་ཚོགས་ཛ་ཧུའི་ལྟོ་བར་བསྐྱིལ་བའི་བཅུད། །
ཉེས་སྤྱོད་དྲི་མ་འཁྲུད་མཁས་ལྷའི་ཆུ་རྒྱུན། །
ཐུབ་བསྟན་སྙིང་པོ་སོ་སོར་ཐར་ལ་འདུད། །
བཅས་པའི་ཁ་ན་མ་ཐོ་བར་རྣམ་སྨིན་ཡོད་མེད་ཅུང་ཟད་དཔྱད་པ་ལ། ཐོག་མར་
སྔོན་གྱི་དམ་པ་རྣམས་ཀྱི་བཞེད་པ་ལས། སོག་ལུགས་པ་དག་ནི། བཅས་པའི་ཁ་ན་
མ་ཐོ་བ་དག་ཀྱང་སྡིག་པ་ཡིན་པར་བཞེད་དེ། ལུང་རིགས་གཉིས་ཆར་གྱིས་བསྒྲུབས་
ཚུལ་མཚོ་ཊིཀ་སོགས་ལས་གསུངས་པ་བཞིན་ནོ། །དེ་དང་མཚུངས་པར་འབྲི་གུང་
པ་དག་གི་བཞེད་པ་ཀར་ཊིཀ་ཏུ་བཀོད་པ་འདི་ལྟར། རྒྱལ་བ་འབྲི་གུང་པ་རྣམས་་་
ལུགས་འདི་ལ་དགོངས་ནས་འདི་སྐད་དུ་བརྗོད་པར་གྲགས་ཏེ། བཅས་རང་ངོ་བོ་་
གཅིག སྡིག་ལྟུང་ངོ་བོ་གཅིག དེའི་ཕྱིར་ཁྱིས་ཕྱི་དྲོའི་ཟས་བཟས་ནའང་ལྟུང་བྱེད་
དུ་འགྱུར་ཞེས་ཟེར་རོ། །ལུགས་ཕྱི་མ་འདི་མི་འཐད་པ་ནི་ཆོས་རྗེ་པས། ཁ་ཅིག་
རབ་ཏུ་བྱུང་བ་ལ། །ལྟུང་བ་ཇི་སྙེད་འབྱུང་བ་དེ། །ཁྱིམ་པ་ནས་ནི་དམྱལ་བའི་བར། །
དུད་འགྲོ་ལ་སོགས་ཐམས་ཅད་ལ། །ལྟུང་བ་མཚུངས་པར་འབྱུང་ཞེས་ཟེར། །འདི་
ནི་སངས་རྒྱས་དགོངས་པ་མིན། །ཅི་སླད་ཅེ་ན་ལྟུང་བ་དེ། །བཅས་པ་ཕན་ཆད་འབྱུང་
175



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ། །
མོད་ཀྱི། མ་བཅས་པ་ལ་ལྟུང་མེད་ཕྱིར། །དེས་ན་ཐུབ་པས་ལས་དང་པོས། །ཉེས་
པ་བྱས་ཀྱང་ལྟུང་མེད་གསུངས། །དེ་ལྟ་མིན་ན་ཐམས་ཅད་ལ། །གལ་ཏེ་ལྟུང་བ་ཀུན་
འབྱུང་ན། །འགྲོ་ཀུན་ལྟུང་བ་དང་བཅས་པས། །མཐོ་རིས་ཀྱང་ནི་འབྱུང་རེ་ཀན། །
ཞེས་སུན་ཕྱུང་ངོ་ཞེས་ཟེར་ལ། ཞེས་གསུངས་སོ། །བདག་ཉིད་ཆེན་པོ་མཚོ་སྣ་པ་ནི།
བཅས་པའི་ཁ་མ་ཐོ་པ་རང་གི་ངོ་བོའི་ཆ་ནས་རྣམ་སྨིན་མི་འབྱིན་ལ། ཁྱད་གསོད་
དང་འབྲེལ་ཚེ་ཁྱད་དུ་བསད་པའི་ཆ་ནས་ཉེས་བྱས་གཞན་ཞིག་སྐྱེད་ཅིང་། དེ་རང་
བཞིན་གྱི་ཁ་ན་མ་ཐོ་བ་ཡིན་པས། ལུང་ལས་དེར་དགོངས་ནས་སྡིག་པར་གསུངས་
ཞེས་བཞེད་དོ། །
ཀར་ཊཱིཀ་དང་འཇམ་བཞད་ཀྱི་ཊི་ཀ་ལས་ཀྱང་དེ་ལྟར་དུ་གསུངས་སོ། །དེ་བཞིན་དུ་
རྒྱ་འདུལ་འཛིན་དང་། ཤ་མི། སྦལ་ཏི་སོགས་ཀྱང་བཅས་པའི་ཁ་ན་མ་ཐོ་བ་རྣམས་
ལུང་མ་བསྟན་ཡིན་པར་བཞེད་ཅེས་གསུངས་སོ། །དེ་ལྟར་སྔོན་གྱི་དམ་པ་འགའ་
ཞིག་གི་བཞེད་པ་དག་བཀོད་ནས། ད་ནི་འཐད་པའི་ཕྱོགས་ངོས་གཟུང་སྟེ། དེ་ཡང་
ལས་དང་ལས་ཀྱི་རྣམ་པར་སྨིན་པ་ནི་ཤིན་ཏུ་རྟོགས་པར་དཀའ་བའི་གནས་ཏེ། |
འཕགས་པའི་ཞལ་ནས། སྟོང་ཉིད་རིགས་པས་ཀྱང་ནི་གོ་ནུས་ཀྱི། །ཤིན་ཏུ་རྟོགས་
དཀའ་རྒྱུ་འབྲས་ཟབ་མོའི་གནས། །ཞེས་གསུངས་པ་ལྟར་རོ། །དེ་ལྟར་ཤིན་ལྐོག་
ལུང་ཚད་མ་ལ་བརྟེན་ནས་རྟོགས་པར་བྱ་བ་ཡིན་ཏེ། རྣམ་འགྲེལ་ལས། སྐབས་
གསུམ་པར་ནི་འཕོ་བ་ན། །བསྟན་བཅོས་ལེན་པ་རིགས་ལྡན་ཡིན། །ཞེས་གསུངས་
པས་སོ། །དེ་ལྟ་ན་བཅས་པའི་ཁ་ན་མ་ཐོ་བར་རྣམ་སྨིན་ཡོད་མེད་ཀྱི་རྣམ་གཞག་ནི་
ལུང་གཏམ་གྱི་གཞི་ལས་ཞིབ་པར་གསུངས་པས་དེའི་རྗེས་སུ་འབྲང་བར་བྱ་དགོས་
སོ༑ ༑ལུང་དེ་ལས། ལྟུང་བ་རྣམས་སྤྱིར་རྒྱུ་དགེ་མི་དགེ་ལུང་མ་བསྟན་གསུམ་གང་
གིས་སྐྱེད་པ་དང༌། བྱེ་བྲག་རྟེན་དགྲ་བཅོམ་པའི་རྒྱུད་ཀྱི་ལྟུང་བ་དག་དགེ་བ་དང་
176



བློ་གསར་ཡིད་ཀྱི་དགའ་སྟོན་ལས་བཅས་པའི་ཁ་ན་མ་ཐོ་བར་དཔྱད་པ།
ལུང་མ་བསྟན་གྱི་སེམས་གང་གིས་སྐྱེད་པ་སྟེ་གཉིས་དང༌། འབྲས་བུ་ལ་རྣམ་སྨིན་
ཡོད་མེད་དེ། རྒྱུ་འབྲས་ཀྱི་དྲི་བ་དྲིས་ལན་གསུམ། ངོ་བོ་ལ་སྤྱིར་ལུང་དུ་བསྟན་མ་
བསྟན་གང་ཡིན་དང༌། བྱེ་བྲག་ཉོན་མོངས་ཅན་ཡིན་མིན་དང༌། དགེ་མི་དགེ་ལུང་
མ་བསྟན་གང་ཡིན་གསུམ་སྟེ། ཁྱོན་སྐབས་འདིར་ཉེ་བར་མཁོ་བའི་དྲི་བ་དྲི་ལན་
དྲུག་གི་སྒོ་ནས་གསལ་བར་གཏན་ལ་ཕབ་བོ། ། ལས་
དེ་དག་ལས་དང་པོ་ནི། བཅོམ་ལྡན་འདས་དགེ་སློང་དགེ་བའི་སེམས་དང་ལྡན་པས་
ནོངས་པར་འགྱུར་རམ། དེ་སྟེ་མི་དགེ་བའི་སེམས་དང་ ། ལུང་དུ་མི་སྟོན་པའི་སེམས་
ཀྱིས་ནོངས་པར་འགྱུར། བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དགེ་
བའི་སེམས་དང་མི་དགེ་བའི་སེམས་དང༌། ལུང་དུ་མི་སྟོན་པའི་སེམས་ཀྱིས་ཉེས་
པར་འགྱུར་བ་ཡོད་དོ། །དགེ་བའི་སེམས་ཀྱིས་ཇི་ལྟར་ཞེ་ན། འདི་ལྟར་དགེ་སློང་
གསར་བུ་བསླབ་པའི་ཡི་དམ་ལ་མི་མཁས་པས་མཆོད་རྟེན་འཁོར་གྱི་རྩྭ་རྔའམ།
འཆག་ས་དང་ཁྱམས་ཀྱི་རྩྭ་རྔའམ། མེ་ཏོག་འཐོག་པ་ནི་དགེ་བའི་སེམས་ཀྱིས་སོ།།
མི་དགེ་བའི་སེམས་ཀྱིས་ཉེས་པ་ཇི་ལྟར་ཞེ་ན། སངས་རྒྱས་ཀྱིས་བསླབ་པ་བཅས་
པ་ལ་བསམས་བཞིན་དུ་འདའ་བ་འདི་ནི་མི་དགེ་བའི་སེམས་སོ། །ལུང་དུ་མི་སྟོན་
པའི་སེམས་ཀྱིས་ཇི་ལྟར་ཞེ་ན། སངས་རྒྱས་ཀྱིས་བསླབ་པ་བཅས་པ་ལ་མ་བསམས་
བཞིན་དུ་འདའ་བ་སྟེ། དེ་ལྟ་བུ་ནི་ལུང་དུ་མི་སྟོན་པའི་སེམས་ཀྱིས་སོ། །
ཞེས་གསུངས་སོ། །གཉིས་པ་ནི། བཙུན་པ་དགྲ་བཅོམ་པ་དག་དགེ་བའི་སེམས་
ཀྱིས་ནོངས་པར་འགྱུར་རམ། །དེ་སྟེ་ལུང་དུ་མི་སྟོན་པའི་སེམས་ཀྱིས་ནོངས་པར་
འགྱུར༑ བཅོམ་ལྡན་འདས་ཀྱིས་བཀའ་སྩལ་པ། ཨུ་པཱ་ལི་དགྲ་བཅོམ་པ་བྱེད་
ན་ཐམས་ཅད་ཀྱང་ལུང་དུ་མི་སྟོན་པའི་སེམས་ཀྱིས་ཉེས་པར་འགྱུར་བ་ཞེས་བྱའོ། །
བཙུན་པ་ཇི་ལྟར་ན་དགེ་སློང་དགྲ་བཅོམ་པ་ནོངས་པར་བགྱིད་ན་དེ་དག་ཐམས་་་་
177



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཅད་ཀྱང་ལུང་དུ་མི་སྟོན་པའི་སེམས་ཀྱིས་བགྱིད་པ་ཞེས་བགྱི། ཨུ་པཱ་ལི་འདི་ལྟར་
དགེ་སློང་དགྲ་བཅོམ་པས་བརྒྱ་ལམ་བརྒྱ་ལམ་ན་དྲན་པ་ཉམས་པར་གྱུར་ནས་ཆོས་
གོས་ཅི་ཆོག་ཏུ་འཆང་ལ། སྦྱར་མ་མེད་པར་གྲོང་དུ་འཇུག ཡང་ཡང་ཟ། འདུས་
ཤིང་ཟ། གཉིད་ལོག་པའི་ཚེ་མལ་སྟན་ཆེན་པོའི་སྟེང་བཞག་པ་དང་། གཉིད་ལོག་
པའི་ཚེ་བུད་མེད་ཀྱི་མལ་དུ་བསྙལ་བ་དང་། བསྙེན་པར་མ་རྫོགས་པ་རྣམས་དོང་
བའི་ཚེ་ཉལ་ལ་ཕྱིས་བསྙེན་པར་མ་རྫོགས་པ་རྣམས་འོངས་ན་དེ་སུ་དང་ལྷན་ཅིག་
འདུག་འདུག་པ་དེ་ལ་ལངས་པའི་ཚེ་ཆོས་བཞིན་དུ་བཤགས་པ་དེ་ལྟ་བུ་དག་ནི་དགེ་
སློང་དགྲ་བཅོམ་པ་ཉེས་པ་བྱེད་ན་ཐམས་ཅད་ཀྱང་ལུང་དུ་མི་སྟོན་པའི་སེམས་ཀྱིས་
བྱེད་ཅེས་བྱའོ། །ཞེས་གསུངས་སོ། །
གསུམ་པ་ནི། ནོངས་པ་རྣམ་པར་སྨིན་པ་ཞེས་བགྱིའམ། རྣམ་པར་མ་སྨིན་པ་ཞེས་
བགྱི༑ གསུངས་པ། རྣམ་པར་སྨིན་པ་ཞེས་ཀྱང་བྱ། མ་སྨིན་པ་ཞེས་ཀྱང་བྱའོ། །
སྨིན་པ་གང་ཞེ་ན། གང་སངས་རྒྱས་ཀྱིས་བསླབ་པ་བཅས་པ་ལ་བསམས་བཞིན་དུ་
འདས་པ་འདི་ནི་སྨིན་པ་ཞེས་བྱའོ། །མ་སྨིན་པ་གང་ཞེ་ན། གང་སངས་རྒྱས་ཀྱིས་
བསླབ་པ་བཅས་པ་ལ་མ་བསམས་པར་འདས་པ་འདི་ནི་མ་སྨིན་པའོ། །ཞེས་སོ། །
བཞི་པ་ནི། ནོངས་པ་ལུང་བསྟན་པ་ཞེས་བགྱིའམ། ལུང་མ་བསྟན་པ་ཞེས་བགྱི། །
གསུངས་པ། ཉེས་པ་ལུང་བསྟན་པ་ཞེས་ཀྱང་བྱ། ལུང་མ་བསྟན་པ་ཞེས་ཀྱང་བྱའོ།།
ལུང་བསྟན་པ་གང་ཞེ་ན། ། གང་བཅོམ་ལྡན་འདས་ཀྱིས་བསླབ་པ་བཅས་པ་ལ་
བསམས་བཞིན་དུ་འདའ་བར་བྱེད་པ་འདི་ནི་ལུང་བསྟན་པ་ཞེས་བྱའོ། ། །ལུང་མ་
བསྟན་གང་ཞེ་ན། གང་བཅོམ་ལྡན་འདས་ཀྱིས་བསླབ་པ་བཅས་པ་ལ་མ་བསམས་
པར་འདའ་བ་ནི་ལུང་མ་བསྟན་ཞེས་བྱའོ། །ཞེས་སོ། །ལྔ་པ་ནི། ནོངས་པ་ཉོན་
མོངས་པ་ཞེས་བགྱིའམ། ཉོན་མ་མོངས་པ་ཞེས་བགྱི། གསུངས་པ། །ཉོན་མོངས་
178



བློ་གསར་ཡིད་ཀྱི་དགའ་སྟོན་ལས་བཅས་པའི་ཁ་ན་མ་ཐོ་བར་དཔྱད་པ།
པ་ཞེས་ཀྱང་བྱ། ཉོན་མ་མོངས་པ་ཞེས་ཀྱང་བྱའོ། །ཉོན་མོངས་པ་གང་ཞེ་ན། གང་
སངས་རྒྱས་ཀྱིས་བསླབ་པ་བཅས་པ་ལ་བསམས་བཞིན་དུ་འདའ་བ་འདི་ནི་ཉོན་་་་་
མོངས་པའོ། །ཉོན་མ་མོངས་པ་གང་ཞེ་ན། གང་སངས་རྒྱས་ཀྱིས་བསླབ་པ་བཅས་
པ་ལ་མ་བསམས་པར་འདའ་བ་འདི་ནི་ཉོན་མ་མོངས་པའོ། །ཞེས་སོ། །དྲུག་པ་ནི།
ནོངས་པ་དགེ་བ་ཞེས་བགྱིའམ། མི་དགེ་བ་ཞེས་བགྱིའམ། ལུང་དུ་མི་སྟོན་པ་ཞེས་
བགྱི༑ གསུངས་པ། ཉེས་པ་མི་དགེ་བ་ཞེས་ཀྱང་བྱ། ལུང་དུ་མི་སྟོན་པ་ཞེས་ཀྱང་
བྱའོ༑ ༑མི་དགེ་བ་གང་ཞེ་ན ། གང་སངས་རྒྱས་ཀྱིས་བསླབ་པ་བཅས་པ་ལ་ཤེས་
བཞིན་དུ་འདས་པ་འདི་ནི་མི་དགེ་བའོ། །ལུང་དུ་མ་བསྟན་པ་གང་ཞེ་ན། གང་
སངས་རྒྱས་ཀྱིས་བསླབ་པ་བཅས་པ་ལ་མ་བསམས་བཞིན་དུ་འདའ་བ་དེ་ནི་ལུང་དུ་
མ་བསྟན་པའོ། །ཞེས་གསུངས་སོ། ། དེ་
དེ་ལྟར་རང་བཞིན་དང་བཅས་པའི་ཁ་ན་མ་ཐོ་བ་རྣམས་ལས་བསམ་བཞིན་དུ་འདའ་
བར་བྱེད་ན་ངོ་བོ་མི་དགེ་བ་དང་འབྲས་བུ་རྣམ་པར་སྨིན་པ་ཅན་དང༌། བཅས་རྐྱང་
རྣམས་ལས་མ་བསམས་བཞིན་དུ་འདའ་བར་བྱེད་ན་ངོ་བོ་ལུང་མ་བསྟན་དང་འབྲས་
བུ་རྣམ་པར་སྨིན་པ་མ་ཡིན་པ་སོགས་སུ་ཤེས་པར་བྱའོ། །འོ་ན། བསམ་བཞིན་ཞེས་
པ་དང་མ་བསམས་བཞིན་ཞེས་པའི་དོན་གང་ཞེ་ན། བསམ་བཞིན་ཞེས་པ་ནི།
གོ་བཞིན་ཤེས་བཞིན་ཞེས་པའི་དོན་ཙམ་དང༌། མ་བསམས་ཞེས་པ་ནི། མ་ཤེས་པ་
དང་བརྗེད་ནས་མ་དྲན་པ་ཙམ་ལ་གོ་དགོས་ཏེ། གོང་དུ་དྲང་པའི་ལུང་ལས། གང་
སངས་རྒྱས་ཀྱིས་བསླབ་པ་བཅས་པ་ལ་ཤེས་བཞིན་དུ་འདས་པ་ཞེས་ལུང་ལས་་་་་་
དངོས་སུ་གསུངས་པའི་ཕྱིར་དང༌། དགེ་བའི་སེམས་ཀྱིས་ལྟུང་བར་འགྱུར་ཚུལ་
གསུང་པའི་སྐབས་སུ་དགེ་སློང་གསར་བུ་བསླབ་པའི་ཡི་དམ་ལ་མི་མཁས་པ་ཞིག་
ཡིན་པ་དང་། དགེ་སློང་དགྲ་བཅོམ་པའི་ལྟུང་བ་ཐམས་ཅད་ལུང་མ་བསྟན་ཡིན་
179



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཚུལ་ཡང་དྲན་པ་ཉམས་པ་སོགས་བརྗེད་པ་དང་མ་གོ་བའི་དབང་གིས་བྱེད་པ་ཡིན་
པར་གསུངས་པའི་ཕྱིར་ཏེ། གལ་ཏེ་ཤེས་བཞིན་བྱས་ཀྱང་མི་དགེ་བར་མི་འགྱུར་
ཞིང་། ལུང་མ་བསྟན་ཡིན་ན། ཚིག་དེ་དག་ལ་རྣམ་བཅད་ཅི་ཞིག་ཡོད་བསམ་པར་
བྱ་དགོས་སོ།།དེ་བཞིན་དུ་འཕགས་པ་ཐོགས་མེད་ཀྱིས་ཀྱང་། མ་ཤེས་པ་དང་བརྗེད་
ངས་བག་མེད་པས་བྱས་པའི་ལྟུང་བ་དག་ཉོན་མོངས་ཅན་མིན་པར་གསུངས་ཏེ། །
འདུལ་བ་བསྡུས་པ་ལས། དེ་ལ་མི་ཤེས་པ་དང་བག་མེད་པ་གཉིས་ཀྱིས་ནི་ཉོན་
མོངས་པ་ཅན་མ་ཡིན་ལ། ཉོན་མོངས་པ་མང་བ་དང་མ་གུས་པ་གཉིས་ཀྱིས་ནི་ཉོན་
མོངས་ཅན་གྱི་ལྟུང་བ་ཡིན་པར་རིག་པར་བྱའོ། །ཞེས་གསུངས་སོ། །
འདིས་ཀྱང་ལུང་ལས་མ་བསམས་བཞིན་དུ་བྱས་པའི་ལྟུང་བ་ཉོན་མོངས་ཅན་མིན་
པར་གསུངས་པའི་མ་བསམས་ཞེས་པའི་དོན། མ་ཤེས་པ་དང་བརྗེད་ངས་པ་ཡིན་
པར་ཤེས་ནུས་སོ། །བདག་ཉིད་ཆེན་པོ་མཚོ་སྣ་པས་ལྟུང་བ་ཁྱད་གསོད་དང་འབྲེལ་
ན་རྣམ་སྨིན་འབྱིན་པར་གསུངས་པའི་ཁྱད་གསོད་དེའང་ཤེས་བཞིན་དུ་བགྱིས་པ་་་
འདི་ཙམ་ལ་བཞེད་པར་གསལ་ཏེ། མཚོ་ཊིཀ་ལས། རྣམ་གྲངས་གཞན་ཡང་མི་
ཤེས་པ་དང་ཤེས་བཞིན་པའི་ལྟུང་བ་ནི་ཡང་བ་དང་ལྕི་བ་ཡིན་ཏེ། ཁྱད་གསོད་དང་
མ་འབྲེལ་བའི་ཕྱིར་དང་འབྲེལ་བའི་ཕྱིར་རོ། །ཞེས་གསུངས་ཏེ། དེ་ཉིད་སྦྱོར་ངག་
ཏུ་སློང་ན། ཤེས་བཞིན་ཏུ་བྱས་པའི་ལྟུང་བ་ཆོས་ཅན། ལྕི་བ་ཡིན་ཏེ། ཁྱད་གསོད་
དང་འབྲེལ་བའི་ཕྱིར། ཞེས་བརྗོད་དགོས་པའི་ཕྱིར་དང༌། ཡང་དེ་ཉིད་ལས། སོ་
སོའི་སྐྱེ་བོས་ཤེས་བཞིན་མ་ཡིན་པས་ཞུགས་པའི་ལྟུང་བ་ཆོས་ཅན། སྡིག་པ་ཡིན་
པར་ཐལ། ལྟུང་བ་ཡིན་པའི་ཕྱིར། ཞེས་དང༌། འདོད་ན། གཏམ་གྱི་གཞི་ལས། །
སངས་རྒྱས་ཀྱི་བསྟན་པ་ལ་མ་བསམས་བཞིན་དུའདྲལ་བར་བྱེད་པ་ནི་ལུང་མ་་་་་
བསྟན་པའོ། །ཞེས་དང༌། ཞེས་མ་བསམས་བཞིན་དུ་ཞེས་པའི་དོན་ཤེས་བཞིན་མ་
180



བློ་གསར་ཡིད་ཀྱི་དགའ་སྟོན་ལས་བཅས་པའི་ཁ་ན་མ་ཐོ་བར་དཔྱད་པ།
ཡིན་པ་ཙམ་དུ་གསུངས་ལ། དེའི་ཟློག་ཕྱོགས་བསམ་བཞིན་དུ་ཞེས་པའང་ཤེས་
བཞིན་དུ་བྱ་བ་ཉིད་ལ་དེའི་ཤུགས་ཀྱིས་གོ་བའི་ཕྱིར་རོ། །དེས་ན་རང་ལུགས་འདི་
ལྟར་གོ་བར་བྱ་སྟེ། ལུང་གཅིག་ལས་འཕྲོས་པ་གཉིས་ཚན་གྱི་སྐབས་ལས། ཉེས་པ་
གཉིས་ཏེ། མི་དགེ་བ་དང༌། ལུང་དུ་མི་སྟོན་པའོ། །མི་དགེ་བ་ལ་ཡང་གཉིས་ཏེ། །
ལྷག་མ་དང་བཅས་པ་དང༌། ལྷག་མ་མ་ལུས་པའོ། །ལུང་དུ་མི་སྟོན་པ་ལ་གཉིས་ཏེ།
ལྷག་མ་དང་བཅས་པ་དང་། ལྷག་མ་མ་ལུས་པའོ། །་་་་་་
ཞེས་གསུངས་པ་བཞིན་དུ་ལྟུང་བ་ཡིན་ན་མི་དགེ་བ་དང་། ལུང་མ་བསྟན་གང་རུང་
དུ་ངེས་ཀྱི། དགེ་བ་ནི་མེད་དེ། བཅོམ་ལྡན་འདས་ལ་ལྟུང་བ་དགེ་མི་དགེ་ལུང་མ་
བསྟན་གསུམ་གང་ཡིན་དྲིས་པའི་ལན་དུ་མི་དགེ་བ་དང་ལུང་མ་བསྟན་གཉིས་སུ་་་
གསུངས་ཀྱི་དགེ་བ་ཞིག་ཡོད་པའི་ལན་མ་གསུངས་ལ། མེ་ཏོག་ཕྲེང་རྒྱུད་ལས་
ཀྱང་། དགེ་བ་ནམ་ཡང་མིན། །ཞེས་གསུངས་པའི་ཕྱིར་རོ། །མི་དགེ་བ་དང་ལུང་
མ་བསྟན་དེའང་། བཅས་ལྡན་དགེ་སློང་གིས་དུས་མ་ཡིན་པའི་ཁ་ཟས་བཟའ་བ་ལྟ་
བུའི་གཞི་གཅིག་གི་སྟེང་དུ། བྱ་བ་དེ་ཤེས་བཞིན་དུ་བྱ་ན་ངོ་བོ་མི་དགེ་བ་དང༌། །
འབྲས་བུ་རྣམ་སྨིན་ཡིད་དུ་མི་འོང་འབྱིན་བྱེད་ཡིན་ལ། ལྟུང་བ་དེར་ལྟུང་མེད་དུ་
བཟུང་སྟེ་མ་ཤེས་བཞིན་དུ་བྱས་ན། ངོ་བོ་ལུང་མ་བསྟན་དང་རྣམ་སྨིན་ཡིད་དུ་མི་
འོང་བ་འབྱིན་བྱེད་མ་ཡིན་པར་ཤེས་པར་བྱའོ། །དེ་ལྟ་ན་ལྟུང་བ་རྣམས་ལས་རང་
བཞིན་གྱི་ཁ་ན་མ་ཐོ་བའི་ཆ་དག་ལས་གཞན་ཐམས་ཅད་ལ་ཤེས་བཞིན་དང་ཤེས་
བཞིན་མ་ཡིན་པའི་དབང་གིས་མི་དགེ་བ་དང་ལུང་མ་བསྟན་གཉིས་གཉིས་སུ་འགྱུར་
བ་ཡིན་ནོ། །
དེ་ལྟར་གོ་དགོས་ཀྱི། རྒྱ་ཆེར་འགྲེལ་གྱི་མ་གུས་པའི་ལྟུང་བྱེད་ཀྱི་སྐབས་སུ། གལ་
ཏེ་བསླབ་པ་ཙམ་ལ་ཅུང་ཟད་ཙམ་དང་ངན་ངོན་ཙམ་འདིས་ཅི་ཞིག་བྱ་ཞེས་བྱ་བ་ལ་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
སོགས་པས་བསླབ་པ་ལ་མ་གུས་པ་སྐྱེ་ན་ནི་ཉེས་བྱས་སོ། །ཞེས་གསུངས་པ་དང༌། །
བཙུན་པ་ཆོས་ཀྱི་ཚོང་དཔོན་གྱི་འདུལ་བསྟོད་ལས། ཐུབ་པའི་བཀའ་ལུང་ཚུལ་མིན་
བཟླས་བྱས་ན། །དུད་འགྲོར་སྐྱེ་འགྱུར་ཨེ་ལའི་འདབ་ཀླུ་བཞིན། །ཞེས་གསུངས་
པའི་དོན། འདུལ་བ་ལུང་ལས། དེའི་དཔྲལ་བ་ལ་ཨེ་ལའི་འདབ་མ་ཕོག་པས། །
ཁྲོས་ཏེ་བཅད་ནས་ལག་པ་གཉིས་ཀྱིས་དུམ་བུ་དུམ་བུར་བྱས་ཏེ་བོར་ནས། སྲོག་
ཀྱང་མེད། འཚོ་བའང་མེད་པ་འདི་ལ་སངས་རྒྱས་འོད་སྲུང་གིས་ཉེས་པ་ཅི་གཟིགས་
ནས་བསླབ་པ་བཅས་ཞེས་སྨྲས་སོ། །ཞེས་གསུངས་པ་ལྟ་བུའི་མ་གུས་པ་ཆེན་པོ་ནི་
ཡོད་དགོས་པའི་ངེས་པ་མེད་དོ། ། ལ ་
དེ་ལྟར་ཤེས་བཞིན་དུ་བྱས་པའི་ལྟུང་བའི་རྣམ་སྨིན་ནི། ལྟུང་བ་སྡེ་ལྔའི་དགེ་བ་དང་
མི་དགེ་བའི་འབྲས་བུ་བརྟག་པའི་མདོ་ལས། དགེ་སློང་དག་བསླབ་པའི་ཆོས་གང་
དག་མི་སྲུང་བ་དང༌། མི་སྦེད་པ་དང༌། ཡོངས་སུ་མི་སྐྱོང་བ་དང༌། དེ་དག་ལས་
འདའ་བར་བྱེད་པ་དང༌། འདས་པ་དེ་དག་མི་སྟོན་པ་དང༌། རབ་ཏུ་མི་སྟོན་པ་དེ་ནི་
ལུས་ཞིག་ནས་ཤི་བའི་འོག་ཏུ་དམྱལ་བ་ཆེན་པོ་ཡང་སོས་སུ་སྐྱེ་བར་འགྱུར་ཏེ། དེ་
དག་དེར་ཡང་སྡུག་བསྔལ་དྲག་པ་དང་། རྩུབ་པ་དང་། ཚ་བ་དང༌། ཡིད་དུ་མི་འོང་
བའི་ཚོར་བ་མྱོང་བར་འགྱུར་རོ། །ཞེས་དང་། དགེ་སློང་དག་སོ་སོར་བཤགས་པའི་
ཆོས་གང་དག་མི་སྲུང་བ་དང་། མི་རྙེད་པ་དང་། ཡོངས་སུ་མི་སྐྱོང་བ་དང་། ཞེས་པ་
ནས༑ ལུས་ཞིག་ནས་ཤི་བའི་འོག་ཏུ་དམྱལ་བ་ཆེན་པོ་ཐིག་ནག་ཏུ་སྐྱེ་བར་འགྱུར་
ཏེ༑ དེ་དག་དེར་ཡང་སྡུག་བསྔལ་དྲག་པ་དང་། ཞེས་སོགས་དང་། དགེ་སློང་དག །
ལྟུང་བྱེད་ཀྱི་ཆོས་གང་དག་མི་སྲུང་བ་དང༌། ཞེས་སོགས་ནས། དམྱལ་བ་ཆེན་པོ་
བསྡུས་འཇོམས་སུ་སྐྱེ་བར་འགྱུར་ཏེ། དེ་དག་དེར་ཡང་། ཞེས་སོགས་དང༌། དགེ་
སློང་དག སྦོམ་པོའི་ཆོས་གང་དག་མི་སྲུང་བ་དང༌། ཞེས་པ་ནས། དམྱལ་བ་ཆེན་པོ་
182



བློ་གསར་ཡིད་ཀྱི་དགའ་སྟོན་ལས་བཅས་པའི་ཁ་ན་མ་ཐོ་བར་དཔྱད་པ།
ངུ་འབོད་དུ་སྐྱེ་བར་འགྱུར་ཏེ། ཞེས་སོགས་དང་། དགེ་སློང་དག ལྷག་མའི་ཆོས་
གང་དག་མི་སྲུང་བ་དང་། ཞེས་པ་ནས། དམྱལ་བ་ཆེན་པོ་ངུ་འབོད་ཆེན་པོར་སྐྱེ་
བར་འགྱུར་ཏེ། ཞེས་སོགས་དང༌། དགེ་སློང་དག ཕམ་པར་འགྱུར་བའི་ཆོས་བཞི་
པོ་གང་དག་མི་སྲུང་བ་དང་། ཞེས་པ་ནས། དམྱལ་བ་ཆེན་པོ་ཚ་བར་སྐྱེ་བར་འགྱུར་
ཏེ༑ དེ་དག་དེར་ཡང་། ཞེས་ སོགས་དང༌། དགེ་སློང་དག དེ་ལྟ་བས་ན། གང་དེ་
དག་བསྟན་བཅོས་ཐོས་པ་རྣམས་ཀྱིས་བདག་ལ་ཕན་པར་བྱ་བ་དང༌། སྙིང་བརྩེ་བ་
དང༌ ༈ སྙིང་རྗེ་བ་དང་། དོན་འདོད་པ་དང༌ ། ཕན་པ་འཚོལ་བས་སྙིང་བརྩེ་བ་འདིས་
ཁྱེད་ཅག་རྣམས་ཀྱིས་འདི་ལྟར་བྱ་སྟེ། དགེ་སློང་དག དགོན་པ་དང༌། ཤིང་དྲུང་
དང་། ཁང་སྟོང་དང་། རི་ཁྲོད་དང་། རི་ཕུག་དང་། པ་ལ་པུན་ཛ་བྷ་བ་ཀ་ཤ་དང་། །
དུར་ཁྲོད་དང༌། ནགས་འདབས་དང༌། བས་མཐའི་གནས་མལ་དུ་གནས་ཏེ་འདི་
དག་ངེས་པར་དུ་བསམ་པར་བྱའོ། །དགེ་སློང་དག་བག་ཡོད་པར་གྱིས་ཤིག་ཅི་ནས་
ཀྱང་ཕྱིས་འགྱོད་པར་འགྱུར་བ་དེ་ལྟར་མ་བྱེད་ཅིག འདི་ནི་ངའི་རྗེས་སུ་བསྟན་
པའོ། །ཞེས་གསུངས་སོ། །
སླར་སྨྲས་པ། །
ཐུབ་བསྟན་པད་དཀར་འཛུམ་པའི་སྙིང་པོ་ལ། །
མངོན་ཆགས་འདུལ་ཁྲིམས་སྦྲང་རྩིའི་ཟིལ་མངར་གྱིས། །
ཐར་འདོད་རྐང་དྲུག་མྱོས་པའི་སྐལ་བཟང་དཔྱིད། །
དུས་ཀུན་ཡིད་ཀྱི་དགའ་ཚལ་མཛེས་གྱུར་ཅིག །
ཅེས་པ་འདི་ནི་གསེར་ལྗོངས་བླ་མ་རུང་ལྔ་རིག་ནང་བསྟན་སློབ་གྲྭ་ཆེན་མོའི་བོད་རབ་རྒྱན་ས་
ཡོས་ལོའི་དཔྱད་རྩོམ་རྒྱུགས་སྤྲོད་དུ་ཚུལ་ཁྲིམས་བློ་གྲོས་ཀྱིས་དགུན་ཟླ་ར་བའི་ཚེས་བཅུ་ལ་ཕུལ་
བའོ།། །།
183



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
༄༅། །མ་བྱིན་ལེན་གྱི་རིན་ཐང་ལ་དཔྱད་པ།
སྙིགས་དུས་འགྲོ་བའི་སྙིང་གི་མུན་ཁང་དུ། །
ཤེས་རབ་མེ་ཆེན་སྦར་བའི་སྣང་བ་ཡིས། །
ཐར་ལམ་ཡང་ཡང་གསལ་མཛད་ཤཱཀྱའི་སྲས། །
འགྲོ་བའི་འདྲེན་པ་དུས་ཀུན་སྤྱི་བོས་བསྙེན། །
འདི་ལ་གཉིས་ཏེ་གཞན་ལུགས་རྗེས་སུ་བརྗོད་པ་དང་། རང་ལུགས་གཞག་པའོ། །
དང་པོ་ལའང་དངོས་དང་དེ་ལ་དཔྱད་པ་གཉིས་ལས། དང་པོ་ནི་ཀུན་མཁྱེན་མཚོ་
སྣ་པས། པཎྜི་ཏ་ཨ་མི་དེ་བའི་གདམས་ངག་ལས། གསོད་པའི་ཆད་པ་འཐོབ་པའི་
ཚད་དུ་བཞེད་པར་གསུངས། སློབ་དཔོན་ཀ་མ་ལ་ཤཱི་ལས། དངུལ་ཞོ་གང་དུ་
གསུངས༑ དེས་གཞན་ལུགས་བཀོད་པར། ཁ་ཅིག་དངུལ་ཞོའི་བརྒྱད་ཆར་བཞེད་
པར་གསུངས། འོད་ལྡན་ལས་ནས་ཁལ་བཞིར་གསུངས། དུལ་ལྷའི་སློབ་ཕན་ལས།
ནས་ཁལ་ཕྱེད་དུ་གསུངས། འགྲེལ་ཆུང་ལས། དངུལ་ཞོའི་བརྒྱད་ཆར་གསུངས་
སོ༑ ༑དེས་ན་རྒྱ་གར་ན་རིན་ཚད་ཆེ་མཐའ་གསོད་པའི་ཆད་པ་འཐོབ་པའི་ཚད་ཡན་
དང་། ཆུང་མཐའ་དངུལ་ཞོའི་བརྒྱད་ཆ་ཙམ་གྱི་བར་ཅི་རིགས་པ་བྱུང་སྣང་། རྒྱ་ནག་
ནའང་གསོད་པའི་ཆད་པ་འཐོབ་ཚད་དང་། ཆོས་གོས་ཆ་གཅིག་རིན་ཙམ་གྱི་ཚད་
སོགས་སུ་བཞེད་པ་ཡོད་པར་ཐོས་སོ། གངས་ཅན་ན་མཚོ་སྣ་པ་དང༌། ཀརྨ་མི་
བསྐྱོད་པ་དང༌། ཤ་མི་རྣམས་རྒྱལ་ཁྲིམས་ཡོད་སར་སྲོག་གི་ཆད་པ་འཐོབ་པའི་ཚད་
ཡིན་ཟེར། རྒྱ་འདུལ་འཛིན་དབང་ཕྱུག་ཚུལ་ཁྲིམས་ཀྱང་སྲོག་ཆད་འཐོབ་པའི་
184



བློ་གསར་ཡིད་ཀྱི་དགའ་སྟོན་ལས་མ་བྱིན་ལེན་གྱི་རིན་ཐང་ལ་དཔྱད་པ།
དབང་དུ་བྱས་ཏེ་རྟ་རྒོད་མ་རེ་ཙམ་ཡིན་ཟེར། ཁ་ཅིག་རྣམ་འབྱེད་ལས། གསོད་
དམ་འཆང་ངམ་སྤྲུགས་ཀྱང་རུང་ཞེས་གསུངས་པས་ཆད་པ་ཙམ་གཅོད་པའི་ཚད་་་་་
ཡིན་གསུངས། སྐྱེད་ཚལ་པ་དང་ངག་ཆོས་ནི་མུ་གེ་མེད་པའི་ཚེ་ཁལ་བཞི་ནས་མུ་
གེའི་ཚེ་ཁལ་ཕྱེད་ཀྱི་ཚད་དུ་གསུངས། སྐྱོར་མོ་ལུང་སྦལ་ཏིས་ནས་ཁལ་བཞི་ཙམ་དུ་
བཞེད༑ ལོ་ཆེན་དྷརྨ་ཤཱིས་མུ་གེ་མེད་དུས་ཁལ་ལྔ་ཙམ་དུ་གསུངས། རེད་མདའ་
པས་གསེར་ཞོ་ཕྱེད། གོ་རམས་པ་བསོད་ནམས་སེང་གེས་གསེར་ཞོ་གང་གི་བརྒྱད་
ཆ་སྟེ་ནས་ཁལ་ཕྱེད་དང་འགྲིགས་པར་བཞེད། འཇམ་བཞད་ནི་མུ་གེའི་དུས་དངུལ་
ཞོ་གང་གི་བརྒྱད་ཆ་དང༌། གཞན་དུ་གསེར་དངུལ་ཞོའི་བརྒྱད་ཆར་འཐད་གསུངས།
རྒྱལ་བ་དགེ་འདུན་གྲུབ་སོགས་ཀྱང་གསེར་སེ་བ་གསུམ་དུ་གསུངས། ལྔ་པ་ཆེན་
མོའི་ཡོངས་འཛིན་གྲགས་པ་རྒྱ་མཚོས་གསེར་ཞོའི་བརྒྱད་ཆའི་རིན་ཐང་ལ་བྱེད། །
གྲགས་པ་རྒྱལ་མཚན་གྱི་རྩ་ལྟུང་འཁྲུལ་སྤོང་ལས་ནི་ནངས་གཅིག་འགྲང་བའི་ཁ་
ཟས་བྱ་ན་ཅུང་ཟད་དང་བཅས་པ་ཙམ་གྱི་ལོངས་སྤྱོད་ཀྱི་ཚད་དུ་བཞེད། ཁ་ཅིག་
དངུལ་ཞོའི་བརྒྱད་ཆར་བསམས་ནས་ནས་བྲེ་དོ་ཙམ་དུ་བཞེད་པའང་ཡོད་དོ། །
གཉིས་པ་དེ་ལ་དཔྱད་པ་ནི། དེ་ལྟར་རྒྱ་གར་རྒྱ་ནག་བོད་རྣམས་སུ་བཞེད་པ་མི་
གཅིག་པ་དུ་མ་ཞིག་བྱུང་བ་ལས་གང་དུ་རྒྱལ་ཁྲིམས་ཡོད་ས་དེར་ནི་སྲོག་གི་ཆད་པ་
འཐོབ་པ་ཞིག་རྐུ་ན་ཕམ་གྱི་དེ་མན་ཆད་ཀྱིས་མི་ཕམ་གསུངས་པ་དེར་ཐེ་ཚོམ་ཆེ་་་
ཙམ་བྱུང་བས་ཅུང་ཟད་དཔྱད་པར་འདོད་དོ། །
དེ་ཡང་སྤྱིར་སྔོན་གྱི་མཁས་གྲུབ་གཉིས་ལྡན་གྱི་དམ་པ་སྐྱེས་སྦྱངས་ཀྱི་བློ་གྲོས་ཉི་
ཟླའི་དཀྱིལ་འཁོར་ལྟར་རབ་ཏུ་གསལ་བ་དག་གི་དགོངས་པར་དུས་ཀྱི་ཡང་མཐར་
བྱུང་བའི་སྐྱེ་བོ་བློ་གྲོས་སྲིན་བུའི་འོད་ལས་དམན་པས་ཀྱང་དཔྱད་པ་ཁུར་དུ་ལེན་
ཁུལ་བགྱིད་པ་ཤིན་ཏུ་མི་འོས་ཤིང༌། ཁྱད་པར་དུ་ཀུན་མཁྱེན་མཚོ་སྣ་པ་ལྟ་བུ་
185



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
གངས་རིའི་ཁྲོད་ཀྱི་ཉེ་བར་འཁོར་ཞེས་ཡོངས་སུ་གྲགས་ཤིང་གྲུབ་ལ་ཐུབ་བསྟན་
ཡོངས་ཀྱི་གཞི་མ་འདུལ་བ་སོ་སོར་ཐར་པ་བསིལ་ལྡན་དུ་ཇི་སྲིད་གནས་པ་དེ་སྲིད་
དུ་མཛད་རྗེས་ཀྱི་རི་མོ་བསུབ་ཏུ་མེད་པར་ཁོ་བོའང་ཤིན་ཏུ་འཚལ་པས་དེ་ཉིད་ཀྱི་
ལེགས་བཤད་ལ་མ་གུས་པ་མེད་ཅིང་། དེང་དུས་ཁ་ཅིག་རིགས་པ་རྣམ་དག་གཅིག་
ཀྱང་སྨྲ་རྒྱུ་མེད་པར་སྔོན་གྱི་མཁས་པ་རྩོད་མེད་དག་ལའང་སུན་ཅི་ཕྱིན་ཏུ་རྒོལ་བར་
བྱེད་པའི་ལུགས་ངན་དེའི་རྗེས་སུ་འབྲངས་པའང་མ་ཡིན་ནོ། །དེ་ལྟ་ནའང་མ་བྱིན་
ལེན་གྱི་རིན་ཐང་གི་ཚད་འདི་ནི་ཤིན་ཏུ་གལ་ཆེ་བས་རང་གི་རྨོངས་བློར་ཇི་ལྟར་ཤར་
ཚད་བརྗོད་ན། ཐོག་མར། མཚོ་ཊཱིཀ་ལས། དེ་ལྟ་ན་ཡུལ་དུས་དེ་ན་རྒྱལ་ཁྲིམས་
ཡོད་ན་ཚད་ཅི་ཙམ་ཞིག་བརྐུས་ན་གསོད་པའི་ཉེས་པ་ཡོད་པ་དེ་ཙམ་གྱིས་ཕམ་པར་
འགྱུར་བའོ། །
འདི་ལ་ལུང་རིགས་གཉིས་ལས། ལུང་རྣམ་འབྱེད་ལས་མ་ཤ་ཀ་ལྔ་བརྐུས་ན་རྒྱལ་
པོ་མ་སྐྱེས་དགྲས་གྱོད་ལ་དཀྲི་ཞིང་སྲོག་དང་འབྲལ་བར་བྱེད་པ་དེ་བཞིན་དུ་དགེ་
སློང་གིས་མ་ཤ་ཀ་ལྔ་བརྐུས་ན་ཕམ་པར་འགྱུར་ཞེས་གསུངས་ཏེ། གསོད་པའི་ཆད་
པའི་ཚད་དང་རིན་ཐང་མཉམ་སྟེ་བཅས་པ་མཛད་པ་དེ་ནི་འདིའི་ལུང་ཡིན་ནོ། །
ཞེས་གསུངས་སོ། །འོན་ཀྱང་ལུང་འདི་ལས་ནི་ཅི་ཙམ་བརྐུས་ན་རྒྱལ་པོ་མ་སྐྱེས་
དགྲས་གྱོད་ལ་དཀྲི་ཞིང་སྲོག་གཅོད་པའི་མ་ཤ་ཀ་ལྔའམ་ལྔ་ལས་ལྷག་པ་དེ་ཉིད་
ཚད་དུ་བཙུགས་ཏེ། དེང་ཕྱིན་ཆད་མ་ཤ་ཀ་ལྔའམ་ལྔ་ལས་ལྷག་པ་བརྐུས་ན་ཕམ་
པར་འགྱུར་ཞེས་བཅས་པ་མཛད་པ་ལུང་རྣམ་འབྱེད་དང་ཞུ་བ་རྣམས་ཀྱི་དངོས་བསྟན་
དུ་ཤིན་ཏུ་གསལ་གྱི་དེང་ཕྱིན་ཆད་ཅི་ཙམ་བརྐུས་པས་སྲོག་གཅོད་པར་འགྱུར་བ་དེ་
བརྐུས་ན་ཕམ་ཞེས་བཅས་པ་མཛད་པར་གཏན་མི་སྣང་ངོ༌། །
གལ་ཏེ་ཡོད་དེ། སོར་མདོ་ལས། ཅི་ཙམ་མ་བྱིན་པ་བླངས་པས་དེ་རྒྱལ་པོའམ་བློན་
186



བློ་གསར་ཡིད་ཀྱི་དགའ་སྟོན་ལས་མ་བྱིན་ལེན་གྱི་རིན་ཐང་ལ་དཔྱད་པ།
པོ་ཆེན་པོས་བཟུང་ནས་དེ་འདི་སྐད་ཅེས་ཞེས་པ་ནས་གསོད་དམ། འཆིང་ངམ།
སྤྲུགས་ཀྱང་རུང་སྟེ། དགེ་སློང་དེ་ལྟར་མ་བྱིན་པ་ལེན་ན་དགེ་སློང་དེ་ཕམ་པར་
འགྱུར་བ་ཡིན་གྱིས། ཞེས་གསུངས་པས་སོ་ཟེར་ན། འདི་ཙམ་གྱིས་གསོད་པའི་
ཆད་པ་ཁོ་ནའི་དབང་དུ་བྱས་པར་གཏན་ནས་མི་འགྲུབ་སྟེ། འདི་ནི་དགེ་སློང་གང་
གིས་མ་ཤ་ཀ་ལྔའམ་ལྔ་ལས་ལྷག་པ་བརྐུས་ན་དེ་རྒྱལ་པོའམ་བློན་པོས་བཟུང་ནས་
གསོད་དམ། འཆིང་ངམ། སྤྲུགས་ཀྱང་རུང་དགེ་སློང་དེ་ཕམ་པར་འགྱུར་ཞེས་པའི་
དོན་ཡིན་པའི་ཕྱིར། དེ་ཡིན་ཏེའི་དོན་རྣམ་འབྱེད་ཀྱིས་དེ་ལྟར་བཤད་པའི་ཕྱིར་ཏེ། །
དེ་ཉིད་ལས། རྐུ་བའི་གྲངས་སུ་གཏོགས་པ་ཞེས་བྱ་བ་ནི། མ་བྱིན་པ་གང་ཡིན་པ་
དེ་རྐུ་བའི་གྲངས་སུ་གཏོགས་པའང་ཡིན་ནོ། །བླངས་ན་ཞེས་བྱ་བ་ནི། ལེན་ནའོ། །
ཅི་ཙམ་མ་བྱིན་པར་བླངས་པས་ཞེས་བྱ་བ་ནི། མ་ཤ་ཀ་ལྔའམ། མ་ཤ་ཀ་ལྔ་ལས་
ལྷག་པས་སོ། །ཞེས་ཅི་ཙམ་བླངས་ན་ཕམ་པའི་ཚད་ནི་མ་ཤ་ཀ་ལྔ་ལ་བཟུང་ངོ༌། །
དེ་ནི་དེའི་ཚེ་དེ་ཙམ་བརྐུས་པས་སྲོག་གཅོད་པའི་ཆད་པ་འཐོབ་པས་ཡིན་སྙམ་ན། །
དེའི་ཚེ་དེ་ཙམ་བརྐུས་པས་གསོད་པ་བདེན་མོད། གོང་སྨྲས་བཞིན་བསླབ་པ་འཆའ་
ཙེ་གར་ཤ་པ་ཎིའི་བཞི་ཆ་དེ་ཉིད་ཚད་དུ་བྱས་ནས་བཅས་པས་ལྟུང་བ་བཅས་པའི་
རྗེས་སུ་འགྲོའོ། །སྲོག་གཅོད་མི་གཅོད་ཁོ་ན་ཚད་དུ་བྱས་ནས་བཅས་པ་མཛད་པའི་
ལུང་ནི་མི་རྙེད་དོ། ། འོད་
གལ་ཏེ་སོར་མདོའི་ལུང་དེ་ཉིད་སོར་བཞག་ཀྱང་གསོད་པའི་ཚད་ཁོ་ནར་གཏན་མི་
འགྲུབ་སྟེ། རྒྱལ་པོའམ་བློན་པོ་ཆེན་པོས་བཟུང་ནས་དེ་འདི་སྐད་ཅེས། ཀྱེ་མི་ཁྱོད་
ནི་རྐུན་མའོ་བྱིས་པའོ་བླུན་པའོ་རྐུན་པའོ་ཞེས་ཟེར་ཞིང་། གསོད་དམ། འཆིང་ངམ།
སྤྲུགས་ཀྱང་རུང་སྟེ། ཞེས་གདམ་ང་ཅན་བྱས་ཏེ། དགེ་སློང་དེ་ལྟར་མ་བྱིན་པ་ལེན་
ན་དགེ་སློང་དེ་ཕམ་པར་འགྱུར། ཞེས་གསུངས་པའི་དེ་ལྟར་ཞེས་པ་གོང་གི་གསོད་
187



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
སོགས་གསུམ་ལས་གང་རུང་ལ་མི་སྙེགས་ན་གང་ལ་སྙེགས། སྙེགས་ན་དེ་གསུམ་
གང་བྱས་ཀྱང་རུང་སྟེ་ཕམ་པར་འགྱུར་ཞེས་བསྟན་གྱི་གསོད་ཚད་ཁོ་ན་ཇི་ལྟར་བསྟན། །
འདིའི་སྐབས་སུ་ཀར་ཊིཀ་ལས། ཕྱི་རབས་པ་ཁ་ཅིག གསོད་པའི་ཆད་པ་ཁོ་ན་དང་
བསྟུན་པའི་རྟགས་མ་གྲུབ་སྟེ། ཆད་པས་གཅོད་པ་ཙམ་དང་བསྟུན་པའི་ཕྱིར། ཞེས་
སོགས་བཀོད་ནས། དེས་ཀྱང་མ་ཤེས་པ་ཡིན་ཏེ། གསོད་དམ་ཞེས་དང་པོར་གསོད་
པའི་སྒྲ་སྨོས་པས་ཀྱང་གསོད་པ་ཉིད་ཀྱི་ཆད་པ་དང་བསྟུན་པ་ཡིན་ལ། འཆིང་ངམ་
སྤྲུགས་པའི་སྒྲས་ནི་གསོད་པའི་ཆད་པའི་ཡུལ་ལ་གཞན་གྱི་ངོ་འཇུག་པའི་དབང་དུ་
བྱས་པ་ཡིན་ནོ། །ཞེས་གསུངས་སོ། །་
མ་བྱིན་ལེན་གྱི་ཕམ་པའི་ཚད་ཆོས་ཅན། གསོད་པའི་དབང་དུ་བྱས་པ་ཡིན་ཏེ། །
གསོད་དམ་ཞེས་སྔོན་དུ་སྨོས་པའི་ཕྱིར་ཞེ་ན་ཤིན་ཏུ་མ་ཁྱབ་སྟེ། ཚིག་གདམ་ང་ཅན་
རྣམས་ཀྱི་སྔོན་དུ་སྨོས་པ་ཙམ་གྱིས་དེ་ཁོ་ནའི་དབང་དུ་བྱས་པ་ཚད་མ་གང་གིས་སྒྲུབ་
པ་སྨྲ་དགོས་སོ། །ཅིས་ཀྱང་འགྲུབ་ན་སྲོག་གཅོད་པའི་ཕམ་པའི་གཞིའང་མིའམ་མིར་
ཆགས་པ་གཉིས་ལས་མི་ཁོ་ན་དང་། སྦྱོར་བའང་རང་གི་ལག་གིས་གསོད་པ་ཁོ་ན་
དགོས་པར་ཐལ། སོར་མདོ་ལས། ཡང་དགེ་སློང་གང་མིའམ་མིར་ཆགས་པ་ལ་
བསམ་བཞིན་དུ་རང་གི་ལག་གིས་བསྟར་ཏེ་སྲོག་གཅོད་དམ། དེ་ལ་མཚོན་བྱིན་
ནམ༑ ཞེས་སོགས་དང་། དེ་ལ་འཆི་བའི་བསྔགས་པ་བརྗོད་ཀྱང་རུང་སྟེ། ཞེས་པ་
ནས༑ དེ་ཡང་རྩོམ་པ་དེའི་དུས་བྱས་ན་དགེ་སློང་དེ་ཡང་ཕམ་པར་འགྱུར་བ་ཡིན་གྱི།
ཞེས་གསུངས་པའི་ཕྱིར་རོ། །
ཕྱི་མ་རྣམས་ངོ་འཇུག་པའི་དབང་དུ་བྱས་པ་ཡིན་ཞེས་གསུངས་པ་ནི་ལུང་གི་དངོས་
བསྟན་དང་ཤིན་ཏུ་འགལ་ཞིང་། རྣམ་འབྱེད་དང་དེའི་འགྲེལ་བ། ཕྲན་ཚེགས། ཞུ་
བ༑ མདོ་རྩའི་འགྲེལ་བ་བཞི། སོར་མདོའི་འགྲེལ་བ་བརྒྱད་གང་ནའང་མི་སྣང་
188



བློ་གསར་ཡིད་ཀྱི་དགའ་སྟོན་ལས་མ་བྱིན་ལེན་གྱི་རིན་ཐང་ལ་དཔྱད་པ།
བས་དེའི་ཁུངས་གང་ཡིན་དང་དག་བྱེད་ཀྱི་རིགས་པ་དང་བཅས་པ་སྨྲ་དགོས་ཀྱི་
གཞན་དུ་ཆེས་ཆེར་དཀའ་བ་ཡིན་ནོ། །ཡང་མཚོ་ཊིཀ་ལས་རིགས་པའི་སྒྲུབ་བྱེད་་་་
གསུངས་པ། རིགས་པས་ཀྱང་སངས་རྒྱས་ཀྱི་རང་གི་ཉན་ཐོས་རྣམས་ཉེས་པ་ལས་
ཟློག་པར་བྱེད་པ་དང་། རྒྱལ་པོས་རང་གི་མི་སྡེ་རྣམས་ཉེས་པ་ལས་ཟློག་པར་བྱེད་
པ་ལ་ཆད་པ་རབ་ཕམ་པའི་ཆད་པ་དང་། ཆད་པ་རབ་གསོད་པའི་ཆད་པ་སྟེ། རང་
རང་གི་ཆད་པ་རབ་ཀྱི་རིན་ཐང་དུ་མཚུངས་པའི་ཕྱིར་རོ། །ཞེས་གསུངས་སོ། །
དེ་ལ་ཁྱབ་པ་ཡོད་ན། གསོད་པའི་ཕམ་པ་དང་སྨྲ་བའི་ཕམ་པ་གཉིས་པོའང་ཡུལ་
དུས་དེར་རྒྱལ་ཁྲིམས་ཡོད་ན་ཅི་ཙམ་བསད་པས་དང་ཅི་ཙམ་རྫུན་དུ་སྨྲས་པས་་་་་
འགུམ་པར་བགྱིད་པ་དེ་ཙམ་གྱིས་ཕམ་གྱི་གསོད་སེམས་ཀྱིས་མིའམ་མིར་ཆགས་པ་
བཀུམ་པ་ཙམ་དང་། འདུ་ཤེས་བསྒྱུར་ཏེ་མི་ཆོས་བླ་མ་སྨྲས་ཏེ་གོ་བ་ཙམ་གྱིས་ཕམ་
པར་མི་འགྱུར་ཞེས་སྨྲ་དགོས་པར་འགྱུར་རོ། །སྤྱིར་མ་ཁྱབ་ཀྱང་མ་བྱིན་ལེན་པའི་
ཕམ་པ་ལ་ཁྱབ་ཟེར་ན། དེ་ཡང་མི་འགྲུབ་སྟེ། བཅོམ་ལྡན་འདས་ཉིད་ཀྱིས་ཀར་ཤ་
པ་ཎའི་བཞི་ཆ་ཉིད་ཚད་དུ་གཏན་ལ་ཕབ་པའི་ཕྱིར་རོ། །གལ་ཏེ་རྐུ་ཕམ་གྱི་ཚད་
ཡུལ་དུས་དེའི་རྒྱལ་ཁྲིམས་ཀྱི་གསོད་པའི་ཚད་ཁོ་ན་དང་བསྟུན་དགོས་པར་སངས་
རྒྱས་རང་གིས་གསུངས་པ་ཞིག་ཡོད་ན་ནི་ཅིས་ཀྱང་བསྟན་དུ་གསོལ། གཞན་དག་
གིས་སྨྲས་པའི་སྒྲུབ་བྱེད་འདི་རྣམས་ནི་མ་ངེས་པར་དོགས་སོ། །
གཞན་ཡང་ལུང་ཞུ་བ་ལས། བཙུན་པ། གལ་ཏེ་དགེ་སློང་གིས་མ་ཤ་ཀ་ལྔ་བརྐུས་
ཀྱང་མཐར་མི་འགྱུར་བ་ལྟ་མཆིས་སམ། ཡོད་དེ། གལ་ཏེ་མ་ཤ་ཀ་བཅུའམ། མ་ཤ་
ཀ་བཅུ་ལྷག་པས་ཀཅུ་པ་ན་ཁུགས་ནའོ། །ཞེས་དང་། བཙུན་པ། གལ་ཏེ་དགེ་སློང་
གིས་ཀཏྱ་པ་ན་སྟོང་བརྐུས་ཀྱང་མཐར་མི་འགྱུར་བ་ལྟ་མཆིས་སམ། ཡོད་དེ། གལ་
ཏེ་བོར་བར་འདུ་ཤེས་ཏེ་བརྐུས་ནའོ། །ཞེས་པ་ལ་སོགས་དོགས་གཅོད་མང་དུ་་་་
189



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ། །
གསུངས་པ་དེ་དག་གི་ཁྲོད་ན་འདི་ལྟ་སྟེ། བཙུན་པ། གལ་ཏེ་དགེ་སློང་གིས་མ་ཤ་
ཀ་ལྔ་བརྐུས་ཀྱང་མཐར་མི་འགྱུར་བ་ལྟ་མཆིས་སམ། ཡོད་དེ། གང་དུ་དེ་ཙམ་གྱིས་
རྒྱལ་པོའམ་བློན་པོས་བཟུང་ནས་སྲོག་གཅོད་པར་མི་བྱེད་ནའོ། །ཞེས་པའི་དོགས་
གཅོད་ཀྱང་འབྱུང་དགོས་པ་ལ་ཅིའི་ཕྱིར་མ་བྱུང༌། གཞན་ཡང་དེང་སང་ཤོག་སྒོར་
ཁྲི་ཕྲག་དུ་མའི་རིན་ཐང་ཅན་གྱི་དངོས་པོ་བརྐུས་ཀྱང་སྲོག་གཅོད་པར་མི་བྱེད་པ་
མཐོང་བས་དགེ་སློང་གིས་རྟ་ཟོག་བཅུ་ཕྲག་དུ་མ་བརྐུས་ཀྱང་ཕམ་པ་མི་འབྱུང་བར་
འགྱུར་བས་ཧ་ཅང་ཐལ་ལོ། །དེས་ན་འདིའི་ཐད་ལ་སླད་ནས་སྒྲུབ་བྱེད་སྟོབས་དང་
ལྡན་པ་འགོད་རྒྱུ་རྙེད་ན་ཤིན་ཏུ་ལེགས་ལ། དེ་མ་བྱུང་ཕྱིན་རང་དགར་མ་སྨྲ་ཞིག །
བསླབ་པ་ལ་ཕན་གནོད་གང་དུ་འགྱུར་ཆ་མ་འཚལ་ཏོ། ། ཕྱིས་དབྱེ་དྲུག་
གཉིས་པ་རང་ལུགས་གཞག་པ་ནི། སྔོན་རྩ་མཁན་དགེ་སློང་ནོར་ཅན་གྱིས་མ་ག་
དྷར་བྱུང་བའི་རྒྱལ་པོ་མ་སྐྱེས་དགྲའི་གྲོང་ཁྱེར་རྒྱལ་པོའི་ཁབ་རལ་བ་དང་གྲུམ་པ་
བཅོས་པའི་སླད་དུ་བྲེལ་བའི་དོན་དུ་བཞག་པ། སུ་ལའང་སྟེར་བར་སླ་བ་མ་ཡིན་པ་
ལས་ཤིང་བརྐུས་པས་རྒྱལ་པོ་མ་སྐྱེས་དགྲས་ནོར་ཅན་ལ་དགེ་སློང་གསད་པའི་་་་་
རིགས་པ་ཁྱོད་སོང་ལ་ཕྱིན་ཆད་དེ་ལྟ་མ་བྱེད་ཅིག་ཅེས་སྤྲོས་ཏེ་བཏང་བའི་སྐབས་དེ་
དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ཏོ། །དེ་ནས་བཅོམ་ལྡན་འདས་
ཀྱིས་ཀུན་དགའ་བོ་ལ། ཁྱོད་སོང་ལ་རྒྱལ་པོའི་ཁབ་ཏུ་ཞུགས་ཏེ་རྒྱལ་པོ་མ་སྐྱེས་
དགྲས་ཅི་ཙམ་མ་བྱིན་པར་བླངས་པས་གྱོད་ལ་སྨིན་ཅིང་སྲོག་དང་འབྲལ་བར་བྱེད་
ཅེས་དྲིས་ཤིག་ཅེས་བཀའ་སྩལ། ཀུན་དགའ་བོས་དྲིས་ཏེ་སླར་ལོག་ནས་བཅོམ་
ལྡན་འདས་ལ། བདག་གིས་ནོར་ཅན་དག་དང་། ཚོང་དཔོན་དག་དང་། དེད་
དཔོན་དག་ལ་དྲིས་ན། དེ་དག་གི་མཆིད་ནས། བཙུན་པ་ཀུན་དགའ་བོ། མ་ཤ་ཀ་
ལྔའམ་ལྔ་ལས་ལྷག་པའོ་ཞེས་མཆིའོ། །ཞེས་གསོལ་ཏོ། །དེ་ནས་བཅོམ་ལྡན་འདས་
190



བློ་གསར་ཡིད་ཀྱི་དགའ་སྟོན་ལས་མ་བྱིན་ལེན་གྱི་རིན་ཐང་ལ་དཔྱད་པ།
ཀྱིས་མཁྱེན་བཞིན་དུ་རྨེད་དེ། ནོར་ཅན་ཁྱོད་ཀྱིས་མི་མཛེས་པ་དེ་ལྟ་བུ་དེ་བྱས་
པར་གྱུར་པ་བདེན་ནམ། བཙུན་པ། མད་དོ། །
དེ་ནས་བཅོམ་ལྡན་འདས་ཀྱིས་རྣམ་གྲངས་དུ་མས་སྨད་ནས་བསླབ་པ་བཅས་ད་་་་་
འདི་ལྟ་སྟེ། ངའི་ཉན་ཐོས་རྣམས་ཀྱིས་འདུལ་བ་ལ་བསླབ་པའི་གཞི་འདི་ལྟར་གདོན་
པར་བྱ་སྟེ། ཡང་དགེ་སློང་གང་གཞན་དག་གི་གྲོང་ན་འདུག་པའམ། དགོན་པ་ན་
འདུག་པ་མ་བྱིན་པ་རྐུ་བའི་གྲངས་སུ་གཏོགས་པ་བླ་ན་ཅི་ཙམ་མ་བྱིན་པར་བླངས་
པས་དེ་རྒྱལ་པོའམ། བློན་པོ་ཆེན་པོས་བཟུང་ནས་དེ་ལ་འདི་སྐད་ཅེས། ཀྱེ་མི་ཁྱོད་
ནི་རྐུན་མའོ་བྱིས་པའོ་བླུན་པའོ་རྐུན་པའོ་ཞེས་ཟེར་ཞིང༌། གསོད་དམ། འཆིང་ངམ།
སྤྲུགས་ཀྱང་རུང་སྟེ། དགེ་སློང་དེ་ལྟར་མ་བྱིན་པ་ལེན་ན་དགེ་སློང་དེ་ཕམ་པར་
འགྱུར་བ་ཡིན་གྱིས་གནས་པར་མི་བྱའོ། །ཞེས་བཀའ་སྩལ་ཏོ། །དེ་རྣམས་ ཀྱི་དོན་
ནི་དགེ་སློང་གང་གིས་རྐུ་བའི་ཁོངས་སུ་གཏོགས་པའི་མ་བྱིན་པ་བླངས་ན་ཅི་ཙམ་སྟེ་
མ་ཤ་ཀ་ལྔ་ལས་ལྷག་པ་བླངས་པས་དེ་རྒྱལ་པོའམ། བློན་པོའམ། རྩིས་མཁན་དང་
སྣ་ཆེན་པོ་ལ་གཏོགས་པ་རྒྱལ་སྲིད་བྱེད་པ་གསང་ཚིག་མཐུན་པས་འཚོ་བ་གང་དག་
དེ་ལ་བརྟེན་ནས་འཚོ་བར་བྱེད་པ་དག་གིས་བཟུང་ནས་གལ་ཏེ་དེ་རྣམས་དད་པ་་་་
དང་ལྡན་པ་ཡིན་ན་ནི། ཀྱེ་མི་ཁྱོད་ནི་བླུན་པའོ་ཞེས་པ་ལ་སོགས་ཚིག་གིས་སྤྱི་
བའམ། མ་དད་པ་ཡིན་ན་ནི་གསོད་དམ། འཆིང་ངམ། ཕྱུགས་པར་བྱེད་ཀྱང་རུང་
སྟེ་དེ་ལྟར་དགེ་སློང་གིས་མ་ཤ་ཀ་ལྔའམ་ལྔ་ལས་ལྷག་པར་ལེན་ན་ཕམ་པའོ། །
ཞེས་གསུངས་པ་ཡིན་ཏེ་རྣམ་འབྱེད་ལས། རྐུ་བའི་གྲངས་སུ་གཏོགས་པ་ཞེས་བྱ་ནི།
མ་བྱིན་པ་གང་ཡིན་པ་དེ་རྐུ་བའི་གྲངས་སུ་གཏོགས་པའང་ཡིན་ནོ། །བླངས་ན་ཞེས་
བྱ་བ་ནི། ལེན་ནའོ། །ཅི་ཙམ་མ་བྱིན་པར་བླངས་པས་ཞེས་བྱ་བ་ནི། མ་ཤ་ཀ་
ལྔའམ། མ་ཤ་ཀ་ལྔ་ལས་ལྷག་པས་སོ། །ཞེས་གསུངས་ཤིང་ཛ་རན་དྷ་རའི་སོར་
191



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
མདོའི་འགྲེལ་བ་ལས། རྒྱལ་པོ་དད་པས་ཀྱེ་མི་ཁྱོད་ནི་རྐུན་མའོ་ཞེས་ཚིག་གིས་སྤྱི་
བའོ༑ ༑རྒྱལ་པོ་མ་དད་པས་བཅིང་བ་དང་སྤྲུགས་དང་སྲོག་དང་དབྲལ་བའི་ཆད་
པས་གཅོད་པའོ། །ཞེས་དང་། ཁྱད་པར་བཤེས་གཉེན་གྱི་འདུལ་བ་བསྡུས་པ་ལས།
གསོད་དམ་ཞེས་བྱ་བ་ནི་མ་དད་པའམ་གཏུམ་པ་ཉིད་ཀྱིས་སོ། །དེ་ལ་འདི་སྐད་
ཅེས་ཟེར་ན་ཞེས་བྱ་བ་ནི་དད་པས་སོ། །ཞེས་གསུངས་པས་སོ། །དེ
དེས་ན་ནོར་ཅན་གྱིས་ཤིང་རྐུ་བའི་ཡུལ་དུས་དེ་ན་སྲོག་གི་ཆད་པ་འཐོབ་པའི་ཚད་
དང་མ་ཤ་ཀ་ལྔའམ་ལྔ་ལས་ལྷག་པ་གཉིས་དོན་ལ་གཅིག་མོད། བཅས་པ་ནི་མ་ཤ་
ཀ་ལྔའམ་ལྔ་ལས་ལྷག་པ་དེ་ཁོ་ནའི་ཆ་ནས་མཛད་པ་ཡིན་ཏེ། རྣམ་འབྱེད་ལས་
གསུངས་པ་གོང་བཞིན་ལ། ཞུ་བ་མ་རྫོགས་པ་ལས། བཙུན་པ། བཅོམ་ལྡན་འདས་
ཀྱིས་མ་ཤ་ཀ་ལྔ་བརྐུས་ན་མཐར་འགྱུར་རོ། །ཞེས་གསུངས་པ་གང་ལགས་པ། །
ཞེས་ཡང་ཡང་གསུངས་འདུག་གི བཅོམ་ལྡན་འདས་ཀྱིས་སྲོག་གི་ཆད་པ་གཅོད་
པའི་ཚད་བརྐུས་ན་མཐར་འགྱུར་རོ། །ཞེས་གསུངས་པ་གང་ལགས་པ། ཞེས་པ་
གཅིག་ཀྱང་མི་སྣང་། རིན་ཐང་ལ་དོགས་པ་གཅོད་པའི་ཚེ་ནའང་། ཀཏྱ་པ་ན་ཉིད་
མ་ཤ་ཀ་མང་ཉུང་ཅི་ཙམ་གྱིས་ཁུགས་མི་ཁུགས་ཁོ་ནའི་སྒོ་ནས་གཏན་ལ་ཕབ་པའི་
ཕྱིར་དང་། ཡང་དེ་ཉིད་ལས། བཙུན་པ། རེ་ཞིག་དགེ་སློང་གིས་ནུབ་ཀྱི་བ་ལང་
སྤྱོད་ཀྱི་གླིང་དུ་མ་བསྩལ་པ་བརྐུས་ན་ཅིར་འགྱུར་ལགས། གལ་ཏེ་དེ་དག་གི་ལྟར་
བརྩིས་ཏེ་མ་ཤ་ཀ་ལྔ་བརྐུས་ན་མཐར་འགྱུར་རོ། ། ས་
བཙུན་པ། ཤར་གྱི་ལུས་འཕགས་གླིང་དུ་མ་བསྩལ་པ་བརྐུས་ན། ། ཅིར་འགྱུར་
ལགས༑ གལ་ཏེ་དེ་དག་གི་ལྟར་བརྩིས་ཏེ་མ་ཤ་ཀ་ལྔ་བརྐུས་ན་མཐར་འགྱུར་རོ། །
ཞེས་སྒྲ་མི་སྙན་ན་མ་བྱིན་ལེན་པ་མེད་པས་དེ་མ་གཏོགས་པའི་གླིང་ཐམས་ཅད་དུ་
དེ་དག་རང་རང་གི་ལུགས་ལྟར་བརྩིས་ཏེ་མ་ཤ་ཀ་ལྔ་བརྐུས་ན་ཕམ་ཞེས་གསུངས་
པའི་རྨང་གསུངས་འདུ་འགྱུར་རོ། །
192 །



བློ་གསར་ཡིད་ཀྱི་དགའ་སྟོན་ལས་མ་བྱིན་ལེན་གྱི་རིན་ཐང་ལ་དཔྱད་པ།
ཀྱི༑ དེ་དག་རང་རང་ཡུལ་ལུགས་ལྟར་བརྩིས་ཏེ་ཅི་ཙམ་གྱིས་སྲོག་གཅོད་པ་དེ་ཙམ་
གྱིས་ཕམ་ཞེས་གཏན་མ་གསུངས་པའི་ཕྱིར་དང༌། ཤར་ནུབ་ཀྱི་གླིང་གླིང་ཕྲན་དང་
བཅས་པར་རྒྱལ་ཁྲིམས་གཏན་མེད་པ་དང་ཡོད་ཀྱང་མ་སྐྱེས་དགྲའི་ཁྲིམས་ལྟར་་་་་
ཡིན་ཞེས་ཀྱང་སྨྲ་བར་མི་ནུས་པའི་ཕྱིར་རོ། །གལ་ཏེ། དེའི་ཚེ་ཉེ་བར་འཁོར་གྱིས། །
བཙུན་པ། རེ་ཞིག་དགེ་སློང་གིས་བོད་གངས་ཅན་གྱི་ཡུལ་དུ་མ་བསྩལ་པ་བརྐུས་ན།
ཅིར་འགྱུར་ལགས། ཞེས་ཞུས་ན། གལ་ཏེ་དེ་དག་གི་ལྟར་བརྩིས་ཏེ་མ་ཤ་ཀ་ལྔ་
བརྐུས་ན་མཐར་འགྱུར་རོ། །ཞེས་བཀའ་སྩོལ་བར་གོར་མ་ཆག་པར་སེམས་སོ། །
དེ་བཞིན་དུ་རང་གི་རྣམ་བཤད་ལས། དེང་སང་ནི་འདིར་ཀརྱ་པ་ན་གཅིག་ནི་པ་ཎ་
བཅུ་དྲུག་གིས་ཏེ། དེང་སང་ནི་འདིར་པ་ཎ་བཞི་བརྐུས་ན་ཕམ་པར་འགྱུར་བར་
རིག་པར་བྱའོ། ། ཆོས་
ཞེས་དང༌། རྒྱ་ཆེར་འགྲེལ་ལས། དེང་སང་ནི་མ་ཤ་ཀ་བཞི་བརྐུས་ན། ཕམ་པར་
འགྱུར་བར་རིག་པར་བྱ་སྟེ། ཀཏྱ་པ་ན་གཅིག་ནི་པ་ཎ་བཅུ་དྲུག་གི་ཚད་ཡིན་པའི་
ཕྱིར་རོ། །ཞེས་དང་། འགྲེལ་ཆུང་ལས། སངས་རྒྱས་བཞུགས་པའི་ཚེ་ནའང་དངུལ་
ཞོའི་བརྒྱད་ཆ་གཅིག་གིས་ཕམ། དེང་སང་དུས་དང་སྦྱར་ཏེ། རྒྱ་གར་ཡུལ་གྱི་མ་ཤ་
ལས་བོད་ཀྱི་དངུལ་གྱི་རིན་ཐང་དུ་བརྩིས་ན། དངུལ་ཞོའི་བརྒྱད་ཆ་གཅིག་ཡོད་དོ།།
བརྒྱད་ ཆ་ གཅིག་ཡན་ཆད་བརྐུས་ན་ཕམ་སྟེ། ཞེས་དང་། སངས་རྒྱས་ཞལ་བཞུགས་
པའི་ཚེ་ཀཅུ་པ་ན་བཞི་ཆ་གཅིག་ལ་མ་ཤ་ཀ་ལྔ་ཡོད་དེ། དེ་ལ་བརྩིས་ན་དངུལ་ཞོའི་
བརྒྱད་ཆ་གཅིག་ཡོད་དེ་དེས་ཕམ། དེང་སང་ནི་མ་ཤ་ཀ་བཞི་ལ་དངུལ་ཞོའི་བརྒྱད་
ཆ་གཅིག་སྟེ། མ་ཤ་ཀ་བཞིས་ཕམ་པར་འགྱུར། ཞེས་དང་། སངས་རྒྱས་བཞུགས་
པའི་ཚེ་མ་ཤ་ཀ་ཉི་ཤུ་ལ། ཀརྱ་པ་ན་གཅིག་ཏུ་བརྩིས་པའི་ཚེ། མ་ཤ་ཀ་ལྔས་ཕམ་
མོ་ཞེས་ཚད་བཙུགས་པ་བཞིན་དུ་དེང་སང་ཡུལ་གང་ནའང་རུང་སྟེ། སྔོན་བཞིན་དུ་
I93



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
མ་བྲི་བ་ཞིག་ཡོད་ནའང་དེ་བཞིན་དུ་བརྩིའོ། །ཞེས་གསུངས་སོ། །དེ་ལྟར་འགྲེལ་
བ་གསུམ་ཆར་ལས། དེང་སང་གི་དུས་སུ་སྔོན་སངས་རྒྱས་ཀྱིས་བཅས་པ་མཛད་
པའི་ཀརླུ་པ་ནའི་བཞི་ཆ་དེ་ཁོ་ནའི་རིན་ཐང་གི་ཚད་བཟུང་འདུག་གི དེང་སང་ཅི་
ཙམ་གྱིས་སྲོག་གཅོད་པ་དེ་ཙམ་གྱིས་ཕམ་ཞེས་གསུངས་པ་མི་སྣང་ལ། ཁྱད་པར་དུ་
འགྲེལ་བ་ཕྱི་མ་ལས། དེང་སང་ཡུལ་དུས་གང་ནའང་རུང་། མ་ཤ་ཀའི་རིན་ཐང་
ཇེ་ཆེར་མ་སོང་བས་སྔོན་སངས་རྒྱས་ཀྱིས་བསླབ་པ་འཆའ་དུས་བཞིན་ཀརླུ་པ་ན་་་་
གཅིག་ལ་མ་ཤ་ཀ་ཉི་ཤུ་ལས་མ་བྲི་པ་ཞིག་ཡོད་ན་མ་ཤ་ཀ་ལྔས་ཕམ་ཞེས་གསུངས་
པ་དེ་ཁོ་ན་བཞིན་དུ་བརྩི་དགོས་ཞེས་གསུངས་ཤིང་། བོད་དུ་དངུལ་ཞོའི་བརྒྱད་ཆ་
གཅིག་བརྐུས་ན་ཕམ་པར་གསུངས་པ་དེའང་ཀརླུ་པ་ནའི་བཞི་ཆའི་དབང་དུ་བྱས་ཏེ་
བརྩིས་པ་ཡིན་གྱི་བོད་དུ་དངུལ་ཞོའི་བརྒྱད་ཆ་བརྐུས་ན་སྲོག་ཆད་འཐོབ་པའི་དབང་
དུ་བྱས་པ་ནི་ག་ལ་ཡིན། འོ་ན་ཀརླུ་པ་ནའི་ཚད་ཅི་ཙམ་ཡིན་ཞེ་ན། འགྲེལ་ཆུང་གི་
དགོངས་པ་ལྟར་ན་ནི། ཞོ་ཕྱེད་ཀྱི་ལྗིད་ཚད་དང་ལྡན་པ་ཞིག་སྟེ། ཀཏྱ་པ་ནའི་བཞི་
ཆ་གཅིག་དང་དངུལ་ཞོ་གང་གི་བརྒྱད་ཆ་གཅིག་ཚད་མཉམ་པར་མཛད་པའི་ཕྱིར་ཏེ།
མཚོ་ཊིཀ་སོགས་ཀྱང་དེ་ལྟར་དུ་བཞེད་དོ། །་
ཀུན་མཁྱེན་མི་ཕམ་རྒྱ་མཚོ་ནི་ཞོ་གང་གི་ཚད་ཅན་དུ་བཞེད་དེ། སྐད་གཉིས་ཤན་
སྦྱར་རབ་གསལ་ནོར་བུའི་མེ་ལོང་ལས། གསེར་དངུལ་སོགས་ཀྱི་དོང་ཙེའི་མིང་
འདི། ཀཏྱ་པ་ན། ཀཱརྱ་པ་ཎ། ཞེས་འབོད་ཀྱང་སྒྲ་ཟུར་སྦྱར་ལུགས་ལས་དོན་འདྲ་
སྟེ༑ དངུལ་ཞོ་ཚད་དམ་གསེར་ཞོ་བའི་དོང་ཙེ་ཟེར། ཞེས་སོགས་གསུངས་པའི་ཕྱིར་
རོ། །འོ་ན་ཞོ་གང་གི་ཚད་ཅི་ཙམ་ཞེ་ན། རྒྱ་གར་དང་རྒྱ་ནག་ལྷོ་ཕྱོགས་ནས་ཐོན་
པའི་ཤིང་འབྲས་དམར་རུ་མགོ་ནག་ཅེས་པ་ཁ་དོག་ཤིན་ཏུ་དམར་བ། སྣེ་གཅིག་ན་
ནག་ཐིག་ཡོད་པ། ནུས་པས་མོ་ནད་འཇོམས་པ་དང་རྒྱུ་ལོང་སོགས་སྣོད་ཀྱི་སྲིན་
194



བློ་གསར་ཡིད་ཀྱི་དགའ་སྟོན་ལས་མ་བྱིན་ལེན་གྱི་རིན་ཐང་ལ་དཔྱད་པ།
གསོད་པ་ཞིག་འདུག་པ་དེ་ཉིད་བརྒྱད་ཅུའི་ལྗིད་ཚད་དམ་ཡང་ན་ནས་འབྲུ་བརྒྱ་དང་
གོ་གཉིས་ཀྱི་ལྗིད་ཚད་ལ་ཞོ་གང་གི་ཚད་དུ་འདོད་དེ། དེ་ཉིད་ལས། མདའ་རྒྱུས་ཀྱི་
འབྲས་བུ་དམར་རུ་མགོ་ནག་དེ་ལྔ་ལ། མཱ་ཤ་ཀསྲན་ཁྲེ་འུའི་ཚད་ཅེས་བྱ། སྲན་
ཚད་བཅུ་དྲུག་ལ། ཨཀྵ་དང༌། ཀཥྱ༔ ཞེས་ཞོ་ཚད། ཅེས་དང༌། མདོར་ན་དམར་རུ་
མགོ་ནག་བརྒྱད་ཅུའི་ལྗིད་དང་མཉམ་པའི་གསེར་གྱི་དོང་ཙེ་ཡིན་པས་ནོར་སོ་མེད། །
དམར་རུ་ལྔ་དང་ནས་འབྲུ་བཅུ་གཉིས་ལྗིད་མཉམ་སྟེ། ཞེས་གསུངས་པས་སོ། །
ཞོ་འདི་རྒྱ་ཐུར་གྱི་ཚད་དང་བསྡུར་ན་དེ་ལས་ཉིས་འགྱུར་ལྷག་གིས་ཆེ་བར་མངོན་ཏེ།
ཡང་དེ་ཉིད་ལས། ཞོ་ཞེས་པ་གོང་བསྟན་ལྟར་བྱས་པའི་ཞོ་ཚད་ཡིན་གྱི། དེང་སང་
བོད་དུ་ཡོད་པའི་རྒྱ་ཐུར་གྱི་ཞོ་ཚད་དང་མི་འདྲ་བར་ཤེས་དགོས་ལ། ཞེས་དང༌། །
བདག་གིས་དེའི་ཚད་ནི་གོང་བསྟན་ལྟར་བྱར་ཏེ་གཞལ་བས་དེང་སང་རྒྱ་ཐུར་འབྲིང་
ཙམ་གྱི་ཞོ་དོ་སྐར་དྲུག་འདུག སྲང་ཆེན་ཞོ་དོ་སྐར་དོའམ་ཞོ་དོ་རང་ཡིན་འདུག་ཅེས་
གསུངས་པའི་ཕྱིར་རོ། །འོ་ན་ཚད་དེ་ལྡན་གྱི་དོང་ཙེ་དེ་གསེར་རམ་དངུལ་གང་
གཟུང་ཞེ་ན། འགྲེལ་ཆུང་ལས་ནི་དངུལ་གྱི་དོང་ཙེར་བཞེད་པ་གོང་སྨོས་ལྟར་ལ། །
སློབ་དཔོན་དགེ་ལེགས་བཤེས་གཉེན་གྱིས་ཀྱང་དངུལ་ཉིད་དུ་བཞེད་དེ། དེ་ཉིད་
ཀྱིས་ཞུ་འགྲེལ་ལས། ཀཅུ་པ་ན་ཅི་ལྟ་བུ་ལགས་ཞེས་བྱ་བ་ནི། རྒྱལ་པོའི་མིང་རྨ་བྱ་
བ་ཞེས་བྱ་བས་བྱས་པ་སྟེ། འདི་ལྟར་རྒྱལ་པོ་དེས་དང་པོར་ཀརྱ་པ་ན་སྤྱོད་དུ་བཅུག་
སྟེ༑ དེའི་ཕྱིར་དང་པོར་ཡོངས་སུ་སྤྱོད་པའི་མི་ཡོངས་སུ་ཤེས་པར་བྱ་བའི་ཕྱིར་རྒྱལ་
པོ་རྨ་བྱ་བས་བྱས་པའོ་ཞེས་བསྟན་པ་མཛད་པར་ཤེས་པར་བྱ་སྟེ། དཔལ་ལེགས་
གཏམ་གྱིས་བྱས་པའི་དོང་ཙེ་ལྟ་བུའོ། །
ཞེས་དང༌། ཀཱརྱ་པ་ཎ་ནི་ཟོང་གི་ཁྱད་པར་ཏེ། དངུལ་ལས་བྱས་པ་གཟུགས་དོད་པ་
བཙོང་དུ་རུང་བ་ཡིན་ནོ། །ཞེས་གསུངས་པའི་ཕྱིར་རོ། །ཀུན་མཁྱེན་མི་ཕམ་རྒྱ་མཚོ་
195



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ནི་ཀཅུ་པ་ན་ལ་སྤྱིར་གསེར་དངུལ་གཉིས་ཀ་ལས་བྱས་པ་ཡོད་པར་བཞེད་ཀྱང་་་་་
འདུལ་བ་ལས་མ་བྱིན་ལེན་གྱི་རིན་ཐང་གི་ཚད་དུ་བཞག་པ་དེ་ནི་གསེར་གྱི་དོང་ཙེ་
ལ་བཞེད་པ་འདྲ་སྟེ། སྐད་གཉིས་ཤན་སྦྱར་ལས། དེ་འདྲའི་གསེར་གྱི་དོང་ཙེ་འདི་
རྒྱ་གར་གྱི་རྒྱལ་པོ་རྨ་བྱའི་རིང་ལ་བྱས་ཞེས་འདུལ་བར་འབྱུང་། ཞེས་དང་། ཞོའམ་
ཚད་དེ་ཙམ་གྱི་གསེར་གྱི་དོང་ཙེ་ལ་ཀརྱ་པ་ན་ཟེར་བ་ཀརྱ་ཚད་དང་པ་ན་དོང་ཙེའི་
མིང་ཡིན་ཞེས་གསུངས། འདི་གོ་ན་འདུལ་བའི་ཀཏྱ་པ་ནའི་བཞི་ཆ་བརྐུས་ན་མ་
བྱིན་ལེན་གྱི་ཕམ་པ་འབྱུང་བར་གསུངས་པ་བདེ་བླག་ཏུ་གོ་ནུས་པས། ཞེས་སོགས་
གསུངས་པའི་ཕྱིར་རོ། །དེས་ན་རེ་ཞིག་ལག་ལེན་དོགས་མཐར་གཟུང་ཞིང་། སླད་
ནས་དགོངས་པ་ཇི་ལྟར་བསྒྲིག་བརྟག་དགོས་པར་སེམས་སོ། །གོང་གི་དམར་རུ་
མགོ་ནག་ཅེས་པ་དེར་ཁོ་བོས་ཡང་ཡང་བརྟགས་པས་དམར་རུ་མགོ་ནག་དགུ་ལ་
དེང་སང་གི་ཁེ་ཞེས་གྲགས་པ་དེ་གཅིག་འདུག དེ་ལྟ་ན་ཁེ་ཞེས་པ་འདིའི་ཚད་འཛམ་
གླིང་ཡོངས་རྫོགས་གཅིག་གྱུར་ཡིན་ལ། ཐམས་ཅད་ལ་གྲགས་ཆེ་བས་དེས་གཞལ་
ཏེ་བརྩིས་ན་རྟོགས་སླའོ། །
ལ། ། བློ་
དག་དང་མ་དག་ཞིང་རྣམས་སུ། །
ལུང་དང་རྟོགས་པའི་བསྟན་པ་ནི། །
བཤད་དང་སྒྲུབ་པས་འཛིན་གྱུར་ཅིག །།
སྐྱེ་དང་སྐྱེ་བ་ཐམས་ཅད་དུ། །
ཅེས་ཚུལ་ཁྲིམས་བློ་གྲོས་ཀྱིས་རབ་རྒྱན་ས་སྟག་ལོའི་རྩོམ་རྒྱུགས་སུ་སྤེལ་བ་དགེའོ།།
།།
196



བློ་གསར་ཡིད་ཀྱི་དགའ་སྟོན་ལས་གཞི་གསུམ་ལས་འཕྲོས་པའི་དཔྱད་པ།
༄༅། །འདུལ་བ་གཞི་གསུམ་ལས་འཕྲོས་པའི་
དཔྱད་པ་བཞུགས་སོ། །
ཐམས་ཅད་མཁྱེན་པ་ལ་ཕྱག་འཚལ་ལོ། །
དང་པོ་གསོ་སྦྱོང་གི་སྐབས་ཀྱི་དཔྱད་པ་ལ། གསོ་སྦྱོང་བྱ་བའི་དུས་ལ་དགག་གཞག་
སྤང་གསུམ་ལས། དང་པོ་ནི། ཁ་ཅིག་ན་རེ། ཚེས་བཅོ་ལྔ་དང་གནམ་གང་ལ་གསོ་
སྦྱོང་བཅོ་ལྔ་པ་དང་ཚེས་ཉེར་དགུ་ལ་བཅུ་བཞི་པ་བྱ་བས་ཁྱབ་ཅེ་ན། མི་འཐད་དེ། །
གསོ་སྦྱོང་བཅོ་ལྔ་པ་དང་བཅུ་བཞི་པ་ཡིན་ན་ཚེས་དེ་དང་དེ་ལ་ཁེལ་བས་མ་ཁྱབ་་་་
པའི་ཕྱིར་རོ། །དེ་ཡང་ཇི་ལྟར་ཞེ་ན། ཟླ་བ་གང་རུང་ཞིག་གི་ཚེས་གཅིག་ཉིན་གྲལ་
ཚེས་དང་པོ་ལ་བབས་པ་ལྟ་བུར་མཚོན་ན། ཚེས་གྲངས་གཉིས་པ་དང་གྲལ་ཚེས་
གཉིས་པ་གཉིས་ལྟོ་སྦྱར་བ་སོགས་ཀྱིས་རིམ་པར་བརྩིས་པའི་ཚེ། ཚེས་བརྒྱད་པ་དེ་
ཆད་པའི་དབང་དུ་བྱས་ན་ཚེས་དགུ་པ་དེ་གྲལ་ཚེས་བརྒྱད་པ་ཡིན་དགོས་པ་གང་་་་
ཞིག དེ་ལྟ་ན་ཚེས་བཅུ་དྲུག་ཉིན་གསོ་སྦྱོང་བཅོ་ལྔ་པ་བྱ་དགོས་པའི་ཕྱིར་དང༌། །
གལ་ཏེ་ཟླ་བ་དེའི་ནང་དུ་ཚེས་ལྷག་པ་མེད་ན་གསོ་སྦྱོང་བཅོ་ལྔ་པ་ཡིན་ན་ཟླ་བ་ཕྱི་
མའི་ཚེས་གཅིག་གི་ཉིན་དང་བཅུ་བཞི་པ་ཡིན་ན་ཟླ་བ་དེ་ཉིད་ཀྱི་ཚེས་སུམ་ཅུ་ཐམ་
པ་ལ་བྱ་དགོས་པའི་ཕྱིར་རོ། །ཡང་ཁ་ཅིག་ན་རེ། གསོ་སྦྱོང་བཅོ་ལྔ་པ་དང་བཅུ་
བཞི་པ་གང་ཡིན་ཡང་རུང་སྟེ། ཟླ་བ་སོ་སོའི་ཚེས་བཅོ་ལྔ་དང་གནམ་གང་ཁོ་ན་ལ་
བྱས་པས་ཆོག་གོ་ཞེ་ན། མི་འཐད་དེ། ཚེས་ཉེར་དགུ་དང་གཅིག་ལའང་གསོ་སྦྱོང་
བྱ་རྒྱུ་ཡོད་པ་གོང་དུ་བཤད་པ་བཞིན་ནོ། །
197



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
གཉིས་པ་རང་ལུགས་ནི། རྒྱ་ཆེར་འགྲེལ་ལས། དགེ་འདུན་གྱི་གནས་བརྟན་གྱིས་
ཀྱང་མི་དྲན་ལ། དགེ་སྐོས་ཀྱིས་ཀྱང་མི་དྲན་ནས། བཅོམ་ལྡན་འདས་ཀྱིས་བཀའ་
སྩལ་པ། སྨྱིག་མའི་ཐུར་མ་བཅོ་ལྔ་སྐུད་པ་ལ་བརྒྱུས་པ་གཞག་པར་བྱ་ཞིང་དེ་དག་
ལས་ཉི་མ་རེ་རེ་ཞིང་རེ་རེ་དྲང་བར་བྱའོ་ཞེས་གསུངས་པའི་བར་དུ་གསུངས་པ་ཡིན་
ནོ༑ ༑ཞེས་པ་ལྟར་ཉིན་ཚེས་གཉིས་པོ་སྣེ་མཉམ་པ་ནས་བཟུང་ཉིན་རེ་བཞིན་གྲལ་
ཚེས་རེ་རེ་བགྲངས་ནས་ཞག་བཅོ་ལྔ་དང་སུམ་ཅུ་དང་ཞེ་ལྔ་རྣམས་ཀྱི་མཚམས་སུ་
གསོ་སྦྱོང་བཅོ་ལྔ་པ་རེ་རེ་དང་ལྔ་བཅུ་ང་དགུ་ན་བཅུ་བཞི་པ་རེ་བྱ་དགོས་པ་ཡིན་་་་
ནོ༑ ༑དེ་ལྟ་ན་ཆད་ལྷག་གི་དབང་གིས་ཚེས་གྲངས་ནི་བཅོ་ལྔ་དང་གནམ་གང་དང་
ཉེར་དགུ་རྣམས་སུ་འོང་བའི་ངེས་པ་མེད་པ་གོང་དུ་བཤད་པ་བཞིན་ཡིན་ནོ། །
གསུམ་པ་ནི། འོ་ན། མཚོ་ཊཱིཀ་ལས། གསུམ་པ་དུས་གང་གི་ཚེ་གསོ་སྦྱོང་བྱ་བ་ནི།
ཟླ་བ་ཕྱེད་ཕྱེད་ཀྱི་ཚེས་བཅོ་ལྔ་ལའོ་ཞེས་གསུངས་སོ། །རིགས་པས་ཀྱང་འཐད་དེ།
མཚན་མ་གསལ་བས་གསོ་སྦྱོང་མི་བརྗེད་པའི་ཕྱིར་དང༌། དུས་བཟང་བས་གཉེན་
པོ་སྟོབས་ཆེ་ཞིང་སྤྲོ་བ་དང་མཐུན་པའི་ཕྱིར་རོ། །ཞེས་གསུངས་པ་དང་འགལ་ལོ་ཞེ་
ན། མི་འགལ་ཏེ། དེ་ནི་གསོ་སྦྱོང་ཕལ་མོ་ཆེ་ཚེས་ཞག་བཅོ་ལྔ་པ་དང་སུམ་ཅུ་པ་ལ་
འབབ་པ་མངོན་སུམ་ཡིན་པ་དེ་ལ་དགོངས་པའི་ཕྱིར་རོ། །
གཉིས་པ་ཟླ་བཤོལ་བྱུང་ཚེ་གསོ་སྦྱོང་ཇི་ལྟར་བྱ་བར་དཔྱད་པ་ལ་དགག་གཞག་སྤང་
གསུམ་ལས། དང་པོ་གཞན་ལུགས་དགག་པ་ནི། ཁ་ཅིག་ན་རེ། ཞག་ཐུབ་པའི་
རྗེས་སུ་ཟླ་བཤོལ་བྱུང་ན་ཟླ་བཤོལ་དེའི་མར་ངོའི་གསོ་སྦྱོང་ཡང་ཐུབ་པར་བྱ་ལ།
མི་ཐུབ་པའི་རྗེས་སུ་བྱུང་ན་མི་ཐུབ་པ་བྱ་ཞེས་གསུང་ངོ་། །ཡང་ཁ་ཅིག་ནི། ཐུབ་
པའི་རྗེས་སུ་བྱུང་ན་བཤོལ་ཟླ་དེ་མི་ཐུབ་པ་དང་། མི་ཐུབ་པའི་རྗེས་སུ་བྱུང་ན་ཐུབ་
པར་བྱ་ཞེས་བཞེད་དོ། །དེ་གཉིས་ཀའང་མི་འཐད་དེ། དངོས་ཟླ་ཐུབ་མི་ཐུབ་གང་
198



བློ་གསར་ཡིད་ཀྱི་དགའ་སྟོན་ལས་གཞི་གསུམ་ལས་འཕྲོས་པའི་དཔྱད་པ།
གི་རྗེས་སུ་བྱུང་ཡང་བཤོལ་ཟླ་དེ་ཉིད་ནི་ཐུབ་པ་ཁོ་ན་བྱ་དགོས་པའི་ཕྱིར་རོ། །མ་
གྲུབ་ན། དེ་དགོས་ཏེ། བཤོལ་ཟླ་ཞེས་པ་ལོ་གསུམ་གྱི་རིང་ལ་ལོ་རེ་བཞིན་ཞག་
བཅུ་བཅུ་ལྷག་པ་བསྡོམས་པ་ཡིན་པ་གང་ཞིག དེ་ལ་ཞག་ཉེར་དགུ་ཅན་ཞིག་འོང་
དོན་མེད་པའི་ཕྱིར་ཞེས་མཚོ་སྣ་པ་ཆེན་པོ་གསུངས་པ་དོན་ལ་གནས་པའི་ཕྱིར་རོ། །
གཉིས་པ་རང་ལུགས་གཞག་པ་ནི། བཤོལ་ཟླའི་མར་ངོའི་གསོ་སྦྱོང་ཡིན་ན་བཅོ་ལྔ་
པ་ཁོ་ན་ཡིན་ཏེ། དེའི་རྒྱུ་མཚན་གོང་དུ་བཤད་པ་ལྟར་རོ། །དེ་ལྟར་ཡང་ལོ་ཆེན་རིན་
པོ་ཆེའི་གཞི་གསུམ་ཆོ་ག་ལས། གལ་ཏེ་ཟླ་བཤོལ་ཡོད་ཚེ་གང་ལ་བཤོལ་དོན་པའི་
ཟླ་བ་དེ་ཐུབ་མི་ཐུབ་གང་ཡིན་ཡང་རུང་སྟེ། ཉིས་བརྩེགས་ཀྱི་ཕྱི་མ་ཉིད་ཐུབ་པར་
བརྩིས་ཏེ་བགྲང་ཚུལ་ངེས་པར་བྱ་ལ། ཞེས་དང་། དཔག་སྙེ་ལས། གང་དག་
ཟླ་བཤོལ་གྱི་མར་ངོའི་གསོ་སྦྱོང་ནི་རང་ཐུབ་མི་ཐུབ་གང་ཡིན་དེ་དང་འདྲ་བར་བྱེད་
ཅེས་གསུངས་པ་མི་རིགས་ཏེ། མི་ཐུབ་པའི་རྗེས་སུ་མི་ཐུབ་པ་བྱེད་ན་ཉིན་ཞག་
སུམ་ཅུ་ན་ཚེས་ཞག་སོ་གཅིག་ལོངས་བར་ཐལ་བའི་ཕྱིར་རོ། །ཞེས་གསུངས་པ་ལྟར་
གསུམ་པ་རྩོད་པ་སྤང་བ་ནི། བཤོལ་ཟླའི་མར་ངོ་ལ་བཅོ་ལྔ་པ་བྱེད་པས་ཁྱབ་ན་
ཐུབ་པའི་རྗེས་སུ་བཤོལ་བྱུང་བ་ན་ཉིན་ཞག་བརྒྱད་ཅུ་རྩ་དགུ་ན་གདོད་ཚེས་ཞག་
གཅིག་ཆད་པར་འགྱུར་རོ་ཞེ་ན། མ་ཡིན་ཏེ། དེའི་ནང་ནས་ཞག་སུམ་ཅུ་ཐམ་པ་ནི་
བཤོལ་ཟླ་འབུར་དུ་ཐོན་པས་ལྷག་པ་ཡིན་གྱི་རྒྱུན་ལྡན་གྱི་ཆད་མཚམས་ནི་ཞག་ང་
དགུ་རང་དུ་ཡིན་པའི་ཕྱིར་རོ། །ཡང་ལོ་གསུམ་རེ་བཞིན་ཟླ་བཤོལ་འདོན་པ་མི་
འཐད་དེ། ཟླ་བ་གཉིས་རེ་ན་ཞག་མི་ཐུབ་པ་རེ་འབྱུང་བར་གསུངས་པ་གང་ཞིག དེ་
བསགས་ན་ལོ་རེ་ལ་ཞག་དྲུག་རེ་ལྷག་ལ། དེ་ལྟ་ན་ལོ་ལྔ་རེའི་རྗེས་སུ་ཟླ་བཤོལ་རེ་
འབྱུང་གི་གསུམ་རེའི་རྗེས་སུ་འབྱུང་མི་སྲིད་དོ། །གལ་ཏེ་ལོ་གསུམ་རེ་ནས་འབྱུང་ན་
199



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཞག་མི་ཐུབ་པའི་གསོ་སྦྱོང་ཡང་ལོ་རེ་ལ་བཅུ་རེ་འབྱུར་བར་འགྱུར་ལ། དེ་ལྟ་ན་རྒྱ་
ཆེར་འགྲེལ་ལས། དུས་ཚིགས་དྲུག་པོ་དེ་དག་རེ་རེ་ལ་ཟླ་བ་གཉིས་གཉིས་ཏེ། ཟླ་
བ་ཕྱེད་བཞི་བཞི་ཡོད་པ་ལ། ཕྱེད་དང་པོ་དང་གཉིས་པ་དང་ཐ་མ་དང་གསུམ་ལ་ནི་
ཞག་བཅོ་ལྔ་བཅོ་ལྔ་ཐུབ་པར་བརྩིའོ། ། བློ ་
ཕྱེད་གསུམ་པ་ལ་ནི་ཞག་རེ་རེ་ཆད་ཅིང་བཅོ་ལྔ་མི་ཐུབ་པར་བཅུ་བཞི་ཐུབ་པར་བརྩི་
སྟེ༑ དེ་དག་ནི་གསོ་སྦྱོང་བཅུ་བཞི་པ་ཡིན་པར་རིག་པར་བྱའོ། །ཞེས་གསུངས་པ་
དང་འགལ་བར་འགྱུར་རོ། །ཞེ་ན། སྐྱོན་མེད་དེ། ཉིན་ཞིག་ང་དགུ་ན་ཞག་མི་ཐུབ་
པ་རེ་འདོན་པ་འདི་ནི་ཉིན་ཞག་དང་ཚེས་ཞག་གཤིབས་པ་ལས་བྱུང་བའི་དངོས་་་་་
པོའི་དོན་གྱི་གནས་ཚུལ་ལྟར་ཡིན་ལ། འདིའི་དབང་དུ་བྱས་ན་ལོ་ལྔའི་ཞག་ལྷག་
པ་རྣམས་བསགས་ཏེ་ལོ་དྲུག་པའི་ནང་དུ་ཟླ་བཤོལ་འབྱུང་བ་དངོས་པོའི་དོན་ལ་་་་
གནས་ཤིང༌། སྔར་བཅས་ཀྱི་ཚེ་ན་ནི་དེ་བཞིན་དུ་བྱེད་པའང་ཡིན་ཏེ། ལུང་གཞི་
ལས། ཟླ་བ་འདི་གང་། དབྱར་ཟླ་འབྲིང་པོའོ། །གཞན་གྱི་ཐ་ཆུང་ན། ལོ་རེ་བཞིན་
བཤོལ་འཁོར་རམ། འབོར་རོ། །གསོལ་བས། དེ་དག་འཕྱ་བ་ཡུས་ཀྱིས། ལོ་དྲུག་
དྲུག་ཅིང་བཤོལ་བོར་ཅིག དྲུག་ལྔ་སུམ་བཅུ་སྟེ། ཞག་དང་ཟླ་བ་ཕྱེད་པོ་དང་ལོར་
བསྒྲེས་ན་མཉམ་པས་མུ་སྟེགས་ཅན་གྱིས་གླགས་མི་རྙེད་དོ། །ཞེས་གསུངས་པའི་
ཕྱིར་རོ། ། དེ་
འོ་ན་ལོ་གསུམ་རེ་ནས་བཤོལ་འདོར་བ་འགལ་ལོ་ཞེ་ན། དེ་ནི་དེའི་རྗེས་སུ་རྒྱལ་
པོའི་ལུགས་དང་མཐུན་པའི་ཕྱིར་སླར་ཡང་བཅས་པ་སྟེ། ལུང་སྔ་མའི་འཕྲོས་སུ། དེ་
ལྟར་བྱས་པ་དང་། རྒྱལ་པོའི་ལུགས་ཀྱིས་གསུམ་ནས་འདོར་བས་བློན་པོ་རྣམས་
འཕྱ་བ་གསོལ་བས། སོགས་གསུངས་པའི་ཕྱིར་རོ། །དེ་ཡང་རྒྱ་གར་གྱི་རྒྱལ་པོའི་
ལུགས་ལ་ལོ་གཅིག་གི་མོ་ཟླ་དྲུག་ལ་ཞག་ཉེར་དགུ་རེ་ལས་མེད་པས་ཞག་དྲུག་དང་
2003



བློ་གསར་ཡིད་ཀྱི་དགའ་སྟོན་ལས་གཞི་གསུམ་ལས་འཕྲོས་པའི་དཔྱད་པ།
དེའི་སྟེང་དུ་དབྱར་དགུན་གྱི་ཉི་མ་ལྡོག་མཚམས་སུ་ཞག་གཉིས་གཉིས་ཏེ་ཁྱོན་ལོ་རེ་
ལ་ཞག་བཅུ་རེ་ལྷག་པོར་འདོན་ཞེས་གསུངས་སོ། །དེ་ལྟར་ཟླ་བཤོལ་འདོན་པ་
རྒྱལ་པོའི་ལུགས་དང་བསྟུན་མོད། འོན་ཀྱང་ཞག་གི་བཤོལ་ལས་གསོ་སྦྱོང་བཅུ་
བཞི་པ་ནི་ཉིན་ཚེས་ཀྱི་ཁྱད་པར་དོན་ལ་གནས་ཚུལ་ཇི་ལྟ་བ་བཞིན་དུ་ཕྱིས་སུའང་
ཕྱག་ལེན་དུ་མཛད་པ་ཡིན་པར་སྣང་སྟེ། གསོ་སྦྱོང་བཅུ་བཞི་པའི་དུས་གཏན་ལ་
འབེབས་པའི་འདུལ་མངོན་གྱི་གཞུང་ཐམས་ཅད་ལས་དེ་ལྟར་དུ་གསུངས་པའི་ཕྱིར་
རོ༑ །དེ་ཡང་མདོ་རྩ་བ་ལས། ཉིན་ཞག་གཅིག་གིས་མི་ཆོག་པར་བྱའོ། །དུས་
ཚིགས་རྣམས་ཀྱི་ཟླ་བ་ཕྱེད་ལུས་པ་ལའོ། །
ཞེས་དང་། རྒྱ་ཆེར་འགྲེལ་གྱི་ལུང་གོང་དུ་དྲངས་པ་དང་། མེ་ཏོག་ཕྲེང་རྒྱུད་ལས།
ས་ག་དང་ནི་ཆུ་སྟོད་དང་། །དེ་བཞིན་ཁྲུམ་སྨད་སྨིན་དྲུག་དང་། །རྒྱལ་དང་དབོ་
ཞེས་བྱ་བ་ཉིད། །དྲུག་པོའི་མར་ངོ་བཅུ་བཞིར་བརྗོད། །དེ་བཞིན་དེ་ལས་གཞན་
དག་ནི། །བཅོ་བརྒྱད་བཅོ་ལྔ་པར་ནི་འདོད། །ཅེས་དང༌། དགེ་ཚུལ་གྱི་དང་པོའི་ལོ་
དྲི་ལས། རྒྱལ་དང་དབོ་དང་ས་ག་ཅན། །ཆུ་སྟོད་ཁྲུམ་སྨད་སྨིན་དྲུག་ཅན། །འདི་
རྣམས་ཀྱི་ནི་ནག་པོའི་ཕྱོགས། །ཟླ་ཕྱེད་གསོ་སྦྱོང་བཅུ་བཞི་པའོ། །ལྷག་མ་རྣམས་
ནི་བཅོ་ལྔ་པའོ། །ཞེས་དང༌། མཛོད་རང་འགྲེལ་ལས། དགུན་དང་དཔྱིད་དང་
དབྱར་རྣམས་ཀྱི། །ཟླ་བ་ཕྱེད་དང་གཉིས་འདས་ནས། །ཟླ་བ་ཕྱེད་ནི་ལུས་པ་ན། །
མཁས་པས་ཞག་མི་ཐུབ་པ་འདོར། །ཞེས་དང༌། སློབ་དཔོན་རྒྱལ་པོའི་སྲས་ཀྱི་
མཛོད་ཀྱི་འགྲེལ་བཤད་ལས་ཀྱང༌། དེ་ལ་འདི་ལ་ཕྱེད་ལྷག་པ་ཡོད་པས་ན་ཟླ་བ་
ཕྱེད་དང་གཉིས་སོ། །ཕྱེད་དང་གཉིས་པོ་དེ་འདིས་ནས་ཏེ། དགུན་ཟླ་ར་བ་དགུན་
ཟླ་འབྲིང་པོ་ཕྱེད་དང་བཅས་པར་འདས་ནས་ལྷག་མ་ཟླ་བ་ཕྱེད་ནི་ལུས་པ་ན་སྟེ། །
དགུན་ཟླ་འབྲིང་པོའི་བྱེད་ལུས་པ་ན་མར་གྱི་ངོའི་ཚེས་བཅུ་བཞི་ལ་མཁས་པ་སངས་
2011



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
རྒྱས་པ་རྣམས་ཀྱིས་ཞག་མི་ཐུབ་པ་སྟེ་ཞག་གི་བཤོལ་འདོར་བར་བྱའོ། །ཞེས་བྱ་
བའི་ཐ་ཚིག་གོ །འདིར་ནི་དགེ་སྦྱོང་རྣམས་ཀྱི་བཅུ་བཞི་པའི་གསོ་སྦྱོང་བྱེད་དོ། །དེ་
བཞིན་དུ་དགུན་ཟླ་ཐ་ཆུང་དཔྱིད་ཟླ་ར་བའི་ཕྱེད་དང་བཅས་ཏེ་འདས་ན་དཔྱིད་ཟླ་ར་
བའི་ཕྱེད་ལུས་པ་ན་ཡང་ཞག་གི་བཤོལ་གཞན་འདོར་བར་བྱའོ། །ཞེས་སོགས་ནས།
སྟོན་ཟླ་ཐ་ཆུང་མར་གྱི་ངོའི་ཚེས་བཅུ་བཞི་ལ་ཞག་གི་བཤོལ་གཞན་འདོར་བར་་་་་
བྱའོ། །ཞེས་གསལ་བར་གསུངས་པའི་ཕྱིར་རོ། །
གཉིས་པ་དབྱར་གནས་ལ་གཉིས་ཏེ། གནས་པའི་ཡུན་ལ་དཔྱད་པ་དང༌། དབྱར་
བྱིན་རླབས་ལ་དཔྱད་པའོ། །དང་པོ་ནི། ཁ་ཅིག་ན་རེ། བོད་ཀྱི་དབྱར་གནས་ཕལ་
མོ་ཆེ་ནི་ཟླ་བ་གཅིག་དང་ཕྱེད་ལས་མི་གནས་པས་དང་པོ་ཁས་ལེན་པའི་ཚེ་ཉིད་་་་
ནས་ཟླ་བ་གཅིག་དང་ཕྱེད་དུ་གནས་པར་ཁས་ལེན་ནོ་ཞེ་ན། མི་འཐད་དེ། དེ་ལྟ་
ན་དབྱར་གནས་མི་འཆག་པར་གསུངས་པའི་ཕྱིར་རོ། །དེ་ལྟར་དུའང་། ཡོན་ཏན་
མཛོད་འགྲེལ་བདེན་གཉིས་ཤིང་རྟ་ལས། ཟླ་བ་གསུམ་དུ་མ་ཚང་བའི་ཁས་ལེན་
ཀྱང་མི་རུང་ངོ༌། །ཞེས་དང་། འདུལ་འཛིན་གྲགས་པ་རྒྱལ་མཚན་གྱིས་ཀྱང་། དང་
པོ་ནས་ཟླ་བ་གསུམ་དུ་མ་ཚང་བའི་ཁས་ལེན་བྱར་མི་རུང་བས། ཁས་ལེན་པའི་ཚེ་
ན་ཟླ་བ་གསུམ་དུ་ཁས་ལེན་ངེས་པར་དགོས་སོ། །ཞེས་དང༌། མཁས་པ་གཞན་
གྱིས་དེ་ལྟར་ཁས་མ་བླངས་ན་མི་འཆག་པར་ཡང་གསུངས་པས་སོ། །དེ་ཡང་ཡིན་
ཏེ༑ དབྱར་ཁས་ལེན་པའི་སྔགས་ལས། གནས་རལ་དང་གྲུམ་པ་བཅོས་པའི་སླད་
དུ་ཟླ་བ་གསུམ་གནས་པར་ཁས་བླང་ངོ༌། །ཞེས་འབྱུང་བ་ཡིན་ལ། ཞེ་བས་དེ་ལྟར་
དུ་མི་འདོད་ན་ནི་རྫུན་ཙམ་དུ་འགྱུར་ལ། དེ་ལྟ་ན་ནི་མདོ་རྩ་བ་ལས། བཞད་གད་
ཀྱི་དངོས་པོས་ནི་གང་གིར་ཡང་མི་འགྱུར་རོ། །ཞེས་གསུངས་པ་དང་འདྲ་བས་
དབྱར་འཆག་པར་ག་ལ་འགྱུར་ཏེ་མི་འགྱུར་རོ། །དེས་ན་བོད་ཀྱི་དབྱར་གནས་ཁས་
202



བློ་གསར་ཡིད་ཀྱི་དགའ་སྟོན་ལས་གཞི་གསུམ་ལས་འཕྲོས་པའི་དཔྱད་པ།
ལེན་ཚུལ་འདི་ཁ་ཅིག་ན་རེ། ད་ལྟ་ཕྱེད་དང་གཉིས་ཙམ་ཞིག་ཁས་ལེན་པ་ཇི་ལྟར་
ཡིན་ཞེ་ན། སྐྱོན་མེད་དེ། དང་པོར་གསུམ་ཁས་ལེན་པར་བཤད་པ་ནི་ཕུན་
སུམ་ཚོགས་པའི་དབང་དུ་བྱས་ལ། ཕྱག་ལེན་ལ་དེ་ལྟར་མཛད་པ་ནི། ཡུལ་དུས་ཀྱི་
དམིགས་བསལ་ཙམ་ཞིག་ཏུ་བྱར་རུང་བའི་ཕྱིར་ཞེས་བྱའོ་སྙམ་མོ། །ཞེས་ཟེར་རོ། །
འོན་ཀྱང་གོང་བཤད་བཞིན་ཟླ་བ་གསུམ་དུ་གནས་པར་ནི་ཁས་བླང་དགོས་ལ། མི་
གནས་པར་བསམ་བཞིན་དུ་དེ་ལྟར་ཁས་བླངས་པའང་མི་འཐད་པས་ན་འདི་ལྟར།
གལ་ཏེ་དབྱར་ནང་དུ་གློ་བུར་གྱི་དགག་དབྱེ་བྱ་དགོས་པའི་རྒྱུ་མཚན་གཞན་མ་བྱུང་
ན་ནི་བདག་གནས་འདི་ཉིད་དུ་ཟླ་བ་གསུམ་གནས་པར་བྱའོ་ཞེས་ཁས་བླངས་ན་
དབྱར་ཡང་ལེགས་པར་འཆག་ལ། བོད་ཀྱིས་དབྱར་ནང་དུ་གློ་བུར་གྱི་དགག་དབྱེ་
བྱེད་པ་ལའང་རྒྱུ་རྐྱེན་མེད་པ་མ་ཡིན་པས་རྫུན་དུའང་མ་སོང་བ་ཞིག་འོང་ངམ་
སྙམ་དུ་སེམས་སོ། །གཉིས་པ་བོད་ཀྱི་དབྱར་གནས་ལ་དབྱར་བྱིན་རླབས་འཆག་
གམ་མི་འཆག་ཞེ་ན། ཁ་ཅིག་ན་རེ། མི་འཆག་སྟེ། དེ་ལྟ་ན་དབྱར་གྱི་ཕྱེད་
ཙམ་ཡང་མཚམས་ནང་དུ་གནས་པ་མེད་པའི་ཕྱིར་རོ། །ཞེས་ཟེར་རོ། །འོན་ཀྱང་
དང་པོ་ཁས་ལེན་པའི་ཚེ་ན་ཟླ་བ་གསུམ་དུ་གནས་པར་ཁས་བླངས་པ་ཡོད་ན་ནི་
ཕྱིས་སུ་སྡོད་རྒྱུ་མ་བྱུང་ན་ཡང་གློ་བུར་གྱི་དགག་དབྱེ་བྱ་བའི་སྔ་རོལ་དུ་ཆོས་ལྡན་
གྱི་དགོས་པ་ཡོད་ཚེ་བྱིན་རླབས་བྱས་ཀྱང་མི་འཆག་པར་སྨྲ་བ་ལ་རྒྱུ་མཚན་ཆེར་མ་
མཐོང་བས་མི་འཆག་པར་ཁ་ཚོན་གཅོད་པ་ལ་དོགས་པ་ཅུང་ཟད་ཡོད་ལ། དང་
པོ་ནས་ཟླ་བ་གསུམ་དུ་གནས་པར་ཁས་མ་བླངས་ན་ནི་དབྱར་གནས་པ་ཉིད་ཀྱང་
མི་འཆག་ན་དེ་ལ་དབྱར་བྱིན་རླབས་འཆག་རྒྱུ་མེད་པ་སྨོས་མ་དགོས་སོ། ། ། །
གསུམ་པ་དགག་དབྱེའི་སྐབས་སུ། ནམ་དགག་དབྱེ་བྱ་བའི་དུས་ལ། དགག་གཞག་
སྤང་གསུམ་ལས། དང་པོ་ནི། ཁ་ཅིག་ན་རེ། དགག་དབྱེ་ནི་ཉིན་པར་གྱི་དུས་སུ་བྱ་
203



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
སྟེ༑ སྨིན་གླིང་ལོ་ཆེན་ལ་སོགས་པའི་དགོངས་པ་ཡིན་པའི་ཕྱིར་རོ་ཞེ་ན། དེར་ངེས་
པ་མེད་དེ། དབྱར་མཐའི་དགག་དབྱེ་དེ་ཉིན་པར་གྱི་དུས་སུ་བྱ་བ་མ་ཡིན་པའི་ཕྱིར་
རོ༑ །གྲུབ་སྟེ། ལུང་གཞི་ལས། དེ་ནས་བཅོམ་ལྡན་འདས་ ཀྱིས་དགེ་སློང་རྣམས་
ལ་བཀའ་སྩལ་པ། དགེ་སློང་དག་ནམ་ལངས་སུ་ཉེའི་དགག་དབྱེ་གྱིས་ཤིག་ཅེས་
དང་། མདོ་རྩ་བ་ལས། དགག་དབྱེའི་ལས་ནི་སྐྱ་རེངས་འཆར་བའི་མདུན་དུའོ། །
ཞེས་དང༌། རྒྱ་ཆེར་འགྲེལ་ལས། དགག་དབྱེའི་ལས་ནི་ཅི་ནས་ཀྱང་སྐྱ་རེངས་དང་
པོ་འཆར་བ་དང་དགག་དབྱེའི་ལས་ཀྱི་མཇུག་གི་ཆར་མི་འཕྲད་པ་དེ་ལྟར་སྐྱ་རེངས་
དང་པོ་མ་ཤར་བར་ལས་ཐམས་ཅད་ཟིན་པར་བྱའོ། །ཞེས་དང་གཞི་འགྲེལ་དང་
འགྲེལ་ཆུང་ལས་ཀྱང་དེ་ལྟར་དུ་གསུངས་པའི་ཕྱིར་རོ། །
གཉིས་པ་རང་ལུགས་གཞག་པ་ནི། དགག་དབྱེ་ལ་གཉིས་ཏེ། དབྱར་མཐའི་དགག་
དབྱེ་དང་གློ་བུར་གྱི་དགག་དབྱེའོ། །དེ་ལ་དབྱར་མཐའི་དགག་དབྱེ་ནི་དབྱར་སྔ་མ་
ཡིན་ན་ཧོར་ཟླ་དགུ་པའི་ཡར་ངོའི་ཚེས་བཅོ་ལྔའི་ནུབ་མོ་མཚན་ཐོག་ཐག་ཏུ་ཆོས་
བཤད་ནས་ཚེས་བཅུ་དྲུག་པའི་སྐྱ་རེངས་མ་ཤར་ཙམ་དུ་དགག་དབྱེ་ཟིན་པར་བྱེད་
པའོ། །དེ་ལྟར་དུའང་རྒྱ་ཆེར་འགྲེལ་ལས། ཚེས་བཅོ་ལྔའི་ནུབ་མོ་མདོ་སྡེ་དང་
འདུལ་བ་དང་མ་མོ་འཛིན་པ་དེ་དག་གིས་དགག་དབྱེའི་ལས་ལ་མ་བབས་པའི་་་་་་
མདུན་རོལ་ཚུན་ཆད་དུ་ཆོས་དང་ལྡན་པའི་གཏམ་རྣམ་པར་གཏན་ལ་དབབ་པས་
དགག་དབྱེའི་ལས་རྩོམ་པ་ལ་ཐུག་པ་ཚུན་ཆད་དུ་མཚན་མོ་འདའ་བར་བྱའོ། །ཞེས་
དང༌༑ འགྲེལ་ཆུང་ལས། ཚེས་བཅོ་ལྔའི་ནུབ་མོ་བཅུ་དྲུག་གི་སྐྱ་རེངས་མ་བྱུང་ཚུན་
ཆད་དུ་ཚུལ་ནས་དབྱུང་བར་བྱའོ། །ཞེས་གསུངས་སོ། །རིགས་པས་ཀྱང་དེ་འགྲུབ་
སྟེ༑ གལ་ཏེ་ཚེས་བཅོ་ལྔའི་ཉིན་པར་ཚུལ་ནས་བྱུང་ན་ཟླ་བ་གསུམ་གནས་པར་ཁས་
བླངས་ནས་ཟླ་བ་གསུམ་ཡོངས་སུ་རྫོགས་པར་མ་གནས་པར་འགྱུར་བའི་ཕྱིར་རོ། །
204



བློ་གསར་ཡིད་ཀྱི་དགའ་སྟོན་ལས་གཞི་གསུམ་ལས་འཕྲོས་པའི་དཔྱད་པ།
གཉིས་པ་གློ་བུར་གྱི་དགག་དབྱེ་ལའང་གཉིས་ཏེ། དམག་ལ་སོགས་འཇིགས་པའི་
དབང་གིས་དང་། དགེ་སློང་འཐབ་ཀྲོལ་ཅན་འོང་བའི་དབང་གིས་སོ། །དང་པོ་ནི།
ནམ་ཚུལ་ནས་འབྱུང་བ་ལ་དུས་ཚོད་ངེས་གཟུང་མེད་དེ། དཔེར་ན། དམག་གི་
འཇིགས་པ་བྱུང་བ་ལ་དགེ་འདུན་རྣམས་འཕྲལ་དུ་དགག་དབྱེ་བགྱིད་པ་ལྟ་བུའོ། །
གཉིས་པ་དགེ་སློང་འཐབ་ཀྲོལ་ཅན་འོང་བ་ཐོས་ཏེ། ཟླ་བ་གཉིས་ཀྱི་ངོ་མཐོང་བའི་
ཉ་ཚེས་གང་རུང་ལ་དགག་དབྱེ་བྱེད་པ་ནི་ཉ་ཚེས་དེ་དང་དེའི་ཉིན་པར་ཚུལ་ནས་་་
བྱུང་ཡང་འགལ་བ་མེད་པ་འདྲ་སྟེ། ཉ་ཚེས་དེ་དང་དེ་རྫོགས་པའི་བར་དུ་གནས་
པར་བྱ་ཞེས་ཁས་བླངས་པ་ནི་མེད་ལ། ཟླ་བ་གསུམ་དུ་གནས་པར་ཁས་བླངས་པ་
ཡོད་ཀྱང་རྐྱེན་དབང་གིས་གློ་བུར་དགག་དབྱེ་བྱ་བར་གནང་བའི་ཕྱིར་རོ། །ཡང་ན་
དབྱར་མཐའི་དགག་དབྱེ་ལྟར་ཉིན་ཕྱི་མའི་སྐྱ་རེངས་མ་ཤར་བའི་སྔོན་ཙམ་དུ་བྱས་
ཀྱང་བཟང་སྟེ། དེ་སྲིད་དུ་གནས་པའི་ཆ་ནས་ཕན་ཡོན་ལྷག་པོ་འབྱུང་བར་འགྱུར་
བའི་ཕྱིར་རོ། །
གསུམ་པ་རྩོད་པ་སྤང་བ་ནི། གོང་དུ་དགག་དབྱེ་མཚན་མོ་བྱེད་དགོས་པར་བཤད་
བ་ལྟར་ན། ལོ་ཆེན་དང་པདྨ་བཛྲ་གྱི་གཞི་གསུམ་ཆོ་ག་དང་ཟིན་བྲིས་རྣམས་ལས་
ཉིན་པར་དགག་དབྱེ་བྱ་བར་གསུངས་པ་འགལ་ལོ་ཞེ་ན། ལོ་ཆེན་གྱིས་ཚེས་བཅུ་
བཞིའི་མཚན་མོ་ཆོས་བཤད་ནས་དེའི་མཚན་མོའི་ཐ་རྫོགས་པ་སྐྱ་རེངས་ཤར་བའི་
མདུན་རོལ་ནས་བརྩམས་ཏེ་ཉིན་ཞག་བཅོ་ལྔ་པར་གྱུར་པའི་སྔ་དྲོའི་དུས་སུ་བྱ་བར་
གསུངས་མོད། རྒྱ་ཆེར་འགྲེལ་སོགས་དང་ཉིན་ཞག་འགྲིགས་ཏེ། ལོ་ཆེན་སོགས་
ཀྱིས་ཉིན་ཞག་དེའི་སྟོད་དུ་དང་། རྒྱ་ཆེར་འགྲེལ་སོགས་ཀྱིས་ཉིན་ཞག་དེའི་མཇུག་
ཏུ་དགག་དབྱེ་བྱེད་པའི་ཁྱད་པར་ཙམ་ལས་གཞན་མེད་པའི་ཕྱིར་རོ། །དེས་ན་དབྱར་
ཟླ་བ་གསུམ་གནས་པར་ཁས་བླངས་པ་ལས། ཞག་ཐ་མ་དེའི་སྔ་དྲོའི་དུས་སུ་ཟླ་བ་
205



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ། །
གསུམ་གྱི་ཉིན་གྲངས་ཙམ་ཚང་བས་དེར་དགག་དབྱེ་བྱས་ཀྱང་མི་འགལ་བ་ཡིན་་་་་
ནམ་སྙམ་མོ། །འོན་ཀྱང་རྒྱ་ཆེར་འགྲེལ་སོགས་ལྟར་ན་བསོད་ནམས་ལྷག་པོར་ཡོད་
པས་བཟང་བ་ཡིན་ནོ། །བོད་ཀྱི་དགག་དབྱེ་ཕལ་མོ་ཆེ་ནི་དབྱར་མཐའི་དགག་དབྱེ་
དངོས་མ་ཡིན་པས་གོང་གི་དགེ་སློང་འཐབ་ཀྲོལ་ཅན་འོང་བའི་དབང་གི་དགག་དབྱེ་
བྱེད་པ་དང་མཚུངས་པར་གློ་བུར་དགག་དབྱེར་གཏོགས་པས་ཉིན་པར་བྱས་ཀྱང་་་་
འགལ་བ་མེད་པར་སེམས་སོ། །གཞན་དུ་ན་བོད་ཀྱི་དགག་དབྱེ་ཡང་རྒྱ་ཆེར་འགྲེལ་
སོགས་ལས་གསུངས་པའི་དབྱར་མཐའི་དགག་དབྱེ་ལྟར་ཉིན་ཕྱི་མའི་སྐྱ་རེངས་མ་
ཤར་བའི་གོང་ཙམ་དུ་གྲུབ་པར་བྱས་ཀྱང་འགལ་བ་མེད་པར་མ་ཟད་ལེགས་པ་ཡིན་
ཏེ་རྒྱུ་མཚན་ནི་གོང་བཞིན་ནོ། །
་་་་་
ཞེས་བོད་རབ་རྒྱན་ཆུ་རྟ་ལོའི་ལོ་མཇུག་གི་དཔྱད་རྩོམ་རྒྱུགས་སྤྲད་ཀྱི་སྐབས་སུ་རེ་ཞིག་དཔྱད་གཞི་
ཙམ་གྱི་ཕྱིར་དུ་ཚུལ་ཁྲིམས་བློ་གྲོས་ཀྱིས་གསེར་ལྗོངས་བླ་མ་རུང་དུ་བྲིས་པའོ།། །།
206



བློ་གསར་ཡིད་ཀྱི་དགའ་སྟོན་ལས་དབུ་མ་བས་གཏན་ཚིགས་འགོད་ཚུལ་ལ་དཔྱད་པ།
༄༅། །དབུ་མ་ཐལ་རང་གཉིས་ཀྱིས་གཏན་ཚིགས་
འགོད་ཚུལ་ལ་དཔྱད་པ།
བླ་མ་དང་རྗེ་བཙུན་འཇམ་པའི་དབྱངས་ལ་ཕྱག་འཚལ་ལོ། །
ཚིག་གསལ་ལས། གཞན་ཡང་རྟོག་གེ་པ་འདིས་ཞེས་སོགས་ཀྱི་དོན་ལ་ཅུང་ཟད་
དཔྱད་པ་ལ་གཉིས་ཏེ། རྒྱ་གར་མཁས་པའི་གཞུང་ལུགས་ཀྱི་རྣམ་གཞག་དང་། །
ཀུན་མཁྱེན་མི་ཕམ་རྒྱ་མཚོའི་དགོངས་པ་གཏན་ལ་དབབ་པའོ། །དང་པོ་ལ་གཞན་
ལུགས་བརྟགས་ཏེ་དོགས་པ་དགོད་པ་དང་། རང་གི་བསམ་ཚུལ་བརྗོད་པའོ། །
དང་པོ་ནི། ལེགས་ལྡན་འབྱེད་འདིས་དབུ་མའི་ལྟ་བ་རྣམ་གྲངས་མ་ཡིན་པའི་དོན་
དམ་སྤྲོས་པའི་མཐའ་ཐམས་ཅད་དང་བྲལ་བ་དེ་ཁས་ལེན་བཞིན་དུ། སྤོས་བྲལ་དེ་
ཉིད་གཏན་ལ་འབེབས་བྱེད་དུ་རང་རྒྱུད་བཀོད་པ་མི་འཐད་ཅེའམ། སྤྲོས་བྲལ་
གཏན་ལ་འབེབས་བྱེད་དུ་རང་རྒྱུད་མི་སྦྱོར་ཡང་། མཐར་ཐུག་དེ་ཁས་ལེན་བཞིན་
དུ་དང་པོ་རྣམ་གྲངས་པའི་དོན་དམ་ཁས་བླངས་ནས་དེ་ཉིད་གཏན་ལ་འབེབས་བྱེད་
དུ་རང་རྒྱུད་བཀོད་པ་དེ་ཆེས་ཉེས་པ་དུ་མའི་གནས་ཡིན་ཞེས་གསུངས་པ་གང་ཡིན།
དང་པོ་ལྟར་ན། གལ་ཏེ་ལེགས་ལྡན་གྱིས་དེ་ལྟར་ཁས་ལེན་ན་མི་འཐད་པ་བདེན་
ནོ། །
གཉིས་པ་ལྟར་ན་ལེགས་ལྡན་འབྱེད་རང་ཉིད་ཀྱིས་ཀྱང་རྣམ་གྲངས་མ་ཡིན་པའི་་་༌་
དོན་དམ་གཏན་ལ་འབེབས་བྱེད་དུ་ཟླ་བ་གྲགས་པའི་ཐལ་འགྱུར་དེ་ཉིད་ཇི་བཞིན་
དུ་འགོད་པར་ཁས་བླང་དགོས་སོ། །དེ་ལྟ་ན་རེ་ཞིག་སྐྱོན་ལྔ་ཡོད་པར་དོགས་ཏེ། །
207



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ། །
དང་པོ་ནི། ལེགས་ལྡན་གྱིས་སངས་རྒྱས་བསྐྱངས་ལ་སྐྱོན་བརྗོད་པ་ན། སངས་
རྒྱས་བསྐྱངས་ཀྱི་གཞུང་ལས་དགག་བྱ་ལ་དོན་དམ་གྱི་ཁྱད་པར་མ་སྦྱར་བ་ལ་སོགས་
པའི་རྒྱུ་མཚན་གྱིས་དེས་རྣམ་གྲངས་མ་ཡིན་པའི་དོན་དམ་གཏན་ལ་འབེབས་པ་ཡིན་
པར་ཤེས་དགོས་ལ། དེ་ཤེས་ན་དེའི་ཚེ་གཏན་ཚིགས་ཐལ་འགྱུར་དགོད་དགོས་
པར་ཡང་ཤེས་ལ། དེ་ཤེས་ན་ཐལ་འགྱུར་དེ་ཉིད་ཀྱིས་བཟློག་པ་མི་འཕེན་པ་ཡང་
ཤེས་པར་ཁས་བླངས་སོ། །དེ་ལྟ་ན་དེས་སངས་རྒྱས་བསྐྱངས་ལ་ཁྱོད་ཀྱི་ཐལ་འགྱུར་
དེ་མ་བཟློག་ན་འབྲེལ་མེད་ཡིན་པས་བཟློག་དགོས་ཞེས་བརྗོད་མི་རིགས་ཏེ། བཟློག་
པ་འཕེན་མི་སྲིད་པའི་ཐལ་འགྱུར་ཡིན་པར་རང་གིས་ཤེས་པའི་ཕྱིར། དེས་ན་ཁྱོད་
ཀྱིས་འབྲེལ་བ་ཅན་གྱི་དཔེ་དང་གཏན་ཚིགས་མ་བརྗོད་པས་སྐྱོན་དུ་སོང་ཞེས་པ་ཙམ་
ཞིག་ལས། བཟློགས་ན་ཡང་སྐྱོན་དུ་འགྱུར་ཞེས་བརྗོད་མི་སྲིད་དོ། །གཉིས་པ་ཟླ་བ་
གྲགས་པས་དབུ་མ་པ་ཡིན་ན་རང་རྒྱུད་དགོད་མི་རིགས་པ་དང་ཐལ་བ་བཟློག་ཏུ་
མེད་པའི་རྒྱུ་མཚན་མང་པོ་ཡང་བརྗོད་མི་རིགས་ཏེ། དེ་ཐམས་ཅད་ལེགས་ལྡན་
འབྱེད་ལ་གྲུབ་ཟིན་སྒྲུབ་པ་ཡིན་པའི་ཕྱིར་རོ། །དེས་ན་སངས་རྒྱས་བསྐྱངས་ཀྱིས་
འདིར་རྣམ་གྲངས་མ་ཡིན་པ་འཆད་པའི་སྐབས་ཡིན་ནོ། །ཞེས་པ་ཙམ་ཞིག་བརྗོད་
པར་འགྱུར་རོ། །
གསུམ་པ་ཟླ་བ་གྲགས་པས་སྐྱོན་འདི་ལྟར་དུ་བརྗོད་པའང་མི་འཐད་དེ། སྤྱིར་
ལེགས་ལྡན་འབྱེད་ལ་ཆོས་ཅན་གཞི་མི་གྲུབ་པ་ལ་སོགས་པ་འདི་རྣམས་གྲུབ་ཟིན་
སྒྲུབ་པ་ཡིན་ལ། རྣམ་གྲངས་པའི་དོན་དམ་སྒྲུབ་པའི་སྐབས་སུ་ནི་འདི་དག་སྐྱོན་དུ་
མི་འགྱུར་ཏེ། དེའི་ཚེ་ན་ཆོས་ཅན་མཐུན་སྣང་དུ་གྲུབ་པ་དང༌། དགག་བྱ་ལ་དོན་
དམ་གྱི་ཁྱད་པར་སྦྱར་ངེས་པར་དགོས་ཏེ། གཞན་དུ་ན་རྣམ་གྲངས་པའི་དོན་དམ་
ཞིག་གཏན་ལ་དབབ་ཚུལ་མེད་པའི་ཕྱིར་རོ། །གལ་ཏེ་རྣམ་གྲངས་པའི་དོན་དམ་
208



བློ་གསར་ཡིད་ཀྱི་དགའ་སྟོན་ལས་དབུ་མ་པས་གཏན་ཚིགས་འགོད་ཚུལ་ལ་དཔྱད་པ།
དང་པོ་བཤད་པ་དེ་མི་འཐད་ཅེས་སྨྲས་པ་ཡིན་སྙམ་ན། མ་ཡིན་ཏེ། རང་རྒྱུད་ཀྱི་
སྦྱོར་བའི་ངག་བརྗོད་པ་གང་ཡིན་པ་དེ་ནི་ཆེས་ཉེས་པ་དུ་མའི་ཚོགས་ཀྱི་གནས་སུ་
རྟོགས་ཞེས་གསལ་པོར་གསུངས་འདུག་གི དང་པོ་རྣམ་གྲངས་པ་བཤད་པ་དེ་ནི་
ཆེས་ཉེས་པ་དུ་མའི་གནས་སུ་རྟོགས་ཞེས་གང་དུའང་མ་གསུངས་པའི་ཕྱིར། གལ་
ཏེ་དེ་ལྟར་ཡིན་ན་གནས་སྐབས་སུའང་རྣམ་གྲངས་པའི་དོན་དམ་བཤད་མི་རུང་ཞེས་
དེ་བཤད་པ་ལ་སྐྱོན་བརྗོད་དགོས་ཀྱི་དེ་ཅུང་ཟད་ཀྱང་མི་གླེང་བར་རང་རྒྱུད་དགོད་
མི་རུང་ཞེས་ཅིའི་ཕྱིར་སྨྲ། ཡང་གལ་ཏེ་རྣམ་གྲངས་པའི་དོན་དམ་གྱི་སྐབས་དེ་སྤྱིར་
དོན་དམ་གཏན་ལ་འབེབས་པའི་སྐབས་ཙམ་ཡིན་ལ། དེར་རང་རྒྱུད་བཀོད་པ་མི་
འཐད་ཅེས་པའི་དོན་ཡིན་སྙམ་ན། དེ་ཡང་མ་ཡིན་ཏེ། དོན་དམ་དེ་ལ་རྣམ་གྲངས་
ཡིན་མིན་གཉིས་ལས་གཞན་མེད་ལ། དེ་ལས་རྣམ་གྲངས་པ་ནི་དོན་དམ་བཏགས་
པ་པ་ཙམ་ལས་དོན་དམ་དངོས་མིན་པར་རང་རྒྱུད་པ་དག་གི་གཞུང་ཉིད་ལས་གསལ་
བར་གསུངས་ཏེ། སློབ་དཔོན་ལེགས་ལྡན་འབྱེད་ཀྱི་དབུ་མའི་དོན་བསྡུས་པ་ལས།
དམ་པའི་དོན་ནི་སྤྲོས་བྲལ་ཏེ། །དེ་ཡང་རྣམ་པ་གཉིས་སུ་བྱ། །རྣམ་གྲངས་ཀྱི་ནི་
དོན་དམ་དང་། །རྣམ་གྲངས་མ་ཡིན་དོན་དམ་མོ། ། ད ་
དང་པོ་དེ་ཡང་གཉིས་ཡིན་ཏེ། །རིགས་པ་རྣམ་གྲངས་དོན་དམ་དང༌། །སྐྱེ་བ་བཀག་
པའི་དོན་དམ་མོ། །མུ་བཞི་སྐྱེ་འགོག་ལ་སོགས་པའི། །གཏན་ཚིགས་བཞི་ཡི་རིགས་
པ་དེ། ། །སྣང་བའི་དངོས་པོ་ཐམས་ཅད་ཀྱང་། །སྐྱེ་བ་བཀག་པའི་དོན་དམ་མོ། །
སྤྲོས་པ་ཐམས་ཅད་ཀྱིས་སྟོང་པ། །དེ་ནི་རྣམ་གྲངས་མ་ཡིན་པའི། །དམ་པའི་དོན་
དུ་ཤེས་པར་བྱ། །ཡོད་པའི་མཐའ་དང་མེད་པའི་མཐའ། །གཉིས་པོ་ཐམས་ཅད་
སྤངས་པ་སྟེ། །དེ་ལྟ་བུ་ནི་དོན་དམ་མོ། །ཞེས་དང༌། བདེན་གཉིས་ལས། སྐྱེ་ལ་
སོགས་པ་བཀག་པ་ཡང་། །ཡང་དག་པ་དང་མཐུན་ཕྱིར་འདོད། །དགག་བྱ་ཡོད་པ་
209



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
མ་ཡིན་པས། །ཡང་དག་ཏུ་ན་བཀག་མེད་གསལ། །ཞེས་དང༌། ཡང་དག་ཉིད་དུ་
གཉིས་མེད་དེ། །དེ་ནི་སྤྲོས་པ་མེད་པ་ཡིན། །འཇམ་དཔལ་གྱིས་ནི་ཡང་དག་དྲིས།།
རྒྱལ་བའི་སྲས་པོ་མི་གསུང་བཞུགས། །ཞེས་དང༌། དེའི་རང་འགྲེལ་ལས། དེ་བས་
འདི་ནི་ཀུན་རྫོབ་སྟེ། །ཡང་དག་པར་ན་སྐྱེ་བ་མེད་ཅེས་བྱ་བ་ལ་སོགས་པའོ། །ཞེས་
དང༌༑་ བར་སྐབས་ཀྱི་ཚིགས་བཅད་ལས། དེ་ཉིད་ཕྱིར་ན་དེ་སྟོང་མིན། །མི་སྟོང་མ་
ཡིན་ཡོད་མེད་མིན། །མི་སྐྱེ་མ་ཡིན་སྐྱེ་མིན་ཞེས། །དེ་ལ་སོགས་པ་བཅོམ་ལྡན་
གསུངས༑ ༑ཞེས་དང༌། དེ་ཅིའི་ཕྱིར་ཞེ་ན། དེ་ནི་སྤྲོས་པ་མེད་པ་ཡིན། །དེ་ཁོ་ན་
རྟོག་པའི་དྲ་བ་ཐམས་ཅད་དང་བྲལ་བའོ། །
ཞེས་དང༌། དབུ་མ་རྒྱན་ལས། སྐྱེ་བ་མེད་པ་ལ་སོགས་པ་ཡང༌། ཡང་དག་པའི་
ཀུན་རྫོབ་ཏུ་གཏོགས་པ་ཡིན་དུ་ཟིན་ཀྱང་། དམ་པའི་དོན་དང་མཐུན་པའི་ཕྱིར། །
འདི་ནི་དམ་པའི་དོན་ཞེས་བྱ། །ཡང་དག་ཏུ་ན་སྤྲོས་པ་ཡི། །ཚོགས་རྣམས་ཀུན་ལས་
དེ་གྲོལ་ཡིན། །དོན་དམ་པ་ནི་དངོས་པོ་དང་དངོས་པོ་མེད་པ་དང༌། སྐྱེ་བ་དང་མི་
སྐྱེ་བ་དང༌། སྟོང་པ་དང་མི་སྟོང་པ་ལ་སོགས་པ་སྤྲོས་པའི་དྲ་བ་མཐའ་དག་སྤངས་
པའོ༑ ༑སྐྱེ་བ་མེད་པ་ལ་སོགས་པ་ནི་དེ་ལ་འཇུག་པ་དང་མཐུན་པའི་ཕྱིར་དོན་དམ་
པ་ཞེས་ཉེ་བར་འདོགས་སོ། །ཞེས་གསུངས་པའི་ཕྱིར་རོ། །དེས་ན་དེ་གཏན་ལ་
འབེབས་ཚེ་རང་རྒྱུད་བཀོད་ཀྱང་ཅི་ཞིག་སྐྱོན། རྣམ་གྲངས་མིན་པའི་སྐབས་སུ་ནི་
ལེགས་ལྡན་གྱིས་ཀྱང་ཐལ་འགྱུར་འགོད་པར་ཁས་བླངས་པས་ཟླ་བ་གྲགས་པས། །
རྣམ་གྲངས་པའི་དོན་དམ་དེ་ལའང་དོན་དམ་གྱི་མིང་བཏགས་པས་དོན་དམ་ཙམ་
ཡིན་པའི་ཕྱིར་ཞེས་ཚིག་འཁྲི་འདྲ་བྱེད་ན་མ་གཏོགས་དོན་ལ་སྐྱོན་ཞིག་བརྗོད་པར་
མི་ནུས་ལ། ལེགས་ལྡན་འབྱེད་ཀྱིས། ངེད་ཀྱི་ལུགས་ལ་དོན་དམ་གཉིས་ལས་མེད་
ལ་གཉིས་པོ་གང་གི་སྐབས་སུ་སྐྱོན་དུ་འགྱུར་བར་བརྗོད་པ་ཡིན་ཞེས་ཅུང་ཟད་དྲིས་
210 །



བློ་གསར་ཡིད་ཀྱི་དགའ་སྟོན་ལས་དབུ་མ་པས་གཏན་ཚིགས་འགོད་ཚུལ་ལ་དཔྱད་པ།
ཤིང་བརྟགས་པ་ཙམ་གྱིས་ཟླ་བས་འཇུག་པ་རྩ་འགྲེལ་དང་འདི་ཉིད་ལས་སྐྱོན་ཇི་
སྙེད་ཅིག་བརྗོད་པ་ཐམས་ཅད་ཀྱང་ནམ་མཁའ་ལ་འཇའ་ཡལ་བ་བཞིན་དུ་འགྲོ་་་་
བས་ཐལ་རང་གི་རྩོད་པ་འུད་ཆེ་བ་ཙམ་ལས་གོ་བའི་གནད་ཅི་ཡང་མེད་པར་འགྱུར་
ཞིང་། ཟླ་བ་གྲགས་པས་རང་རྒྱུད་པའི་གཞུང་མགོ་མཇུག་ཚང་བ་ཙམ་ཡང་མ་
བཀླགས་པར་གྱ་ཚོམ་དུ་བརྒལ་བ་ཙམ་དུ་འགྱུར་ཏེ་ཡ་མཚན་ནོ། ། དེ་
བཞི་པ་དབུ་མ་ལ་འཇུག་པ་ལས་དོན་དམ་པའི་སྐྱེ་བ་མི་ཁེགས་པ་དང་ཐ་སྙད་བདེན་
པ་རིགས་པས་དཔྱད་བཟོད་དུ་ཐལ་བ་དང་འཕགས་པའི་མཉམ་གཞག་དངོས་པོའི་
འཇིག་རྒྱུར་ཐལ་བ་བརྗོད་པ་རྣམས་ཀྱིས་གནོད་པར་མི་འགྱུར་ཏེ། གོང་དུ་བཤད་
པ་བཞིན་རྣམ་གྲངས་མ་ཡིན་པའི་སྐབས་སུ་ནི་ཐལ་འགྱུར་པ་དང་མཚུངས་ལ། རྣམ་
གྲངས་པའི་སྐབས་སུ་ནི་འདི་ལྟར་སྨྲས་པ་ལ་སྐྱོན་མེད་པར་མ་ཟད་སྨྲ་དགོས་པའི་
ཕྱིར་དང་དེ་གཉིས་ལས་གཞན་པའི་དོན་དམ་ཙམ་པོ་ཞེས་པ་ནི་མི་རྙེད་པའི་ཕྱིར་་་
རོ༑ ༑ལྔ་པ་སློབ་དཔོན་ལེགས་ལྡན་འབྱེད་ཀྱི་བརྒྱུད་འཛིན་སློབ་དཔོན་ཡེ་ཤེས་
སྙིང་པོའི་བདེན་གཉིས་རང་འགྲེལ་ལས། རྣམ་གྲངས་མ་ཡིན་པའི་དོན་དམ་བཤད་
ཟིན་པའི་འོག་ཏུ་ཡང་། རྗེས་སུ་དཔག་པ་དང་རྗེས་སུ་དཔག་པར་བྱ་བ་འདི་ཐ་སྙད་
ཀྱི་རྒོལ་བ་དང༌། ཕྱིར་རྒོལ་བ་དག་གི་བློའི་བདག་ཉིད་ལ་སྣང་བའི་ཆོས་ཅན་དང་
ཆོས་དང་དཔེ་ཉིད་དུ་རྣམ་པར་བཞག་པར་འབྱུང་གི ཆོས་ཅན་དང་ཆོས་ལ་སོགས་
པ་གཉིས་ཀ་ལ་མ་གྲུབ་པ་ཉིད་ཀྱིས་རྗེས་སུ་དཔག་པ་འབྱུང་བ་མི་རུང་བའི་ཕྱིར་་་་་
གཞན་ན་ནི་མ་ཡིན་ཏེ། གཞུང་ལུགས་ཐ་དད་པ་ལ་གནས་པ་རྣམས་ནི་གང་ལ་ཡང་
བློ་མཚུངས་པ་ཉིད་མེད་པའི་ཕྱིར་རོ། །ཆོས་ཅན་དེ་ལྟ་བུ་ལ་གནས་པ་རྣམས་ནི་
གཏན་ཚིགས་ལ་སོགས་པ་དེ་ལྟ་བུ་ཁོ་ནས་ཡང་དག་པར་ན་ཡོད་དམ་མེད་ཅེས་་་་་
སེམས་པར་བྱེད་པར་ཁས་བླང་བར་བྱའོ། །དེ་ལྟ་བས་ན་རིགས་པས་སྨྲ་བ་ཡང་དེ་
211



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ལྟར་རྗེས་སུ་དཔག་པ་འབྱུང་བར་བྱེད་ན། སུ་ཞིག་འགོག་པར་འགྱུར། ཞེས་
གསུངས་འདུག་གི་ཟླ་བའི་ཐལ་འགྱུར་ལྟ་བུ་ཞིག་བཀོད་པ་གཏན་ནས་མི་སྣང་བ་
དང༌། སློབ་དཔོན་ཞི་བ་འཚོས་ཀྱང་རྣམ་གྲངས་མ་ཡིན་པའི་དོན་དམ་བཤད་ཟིན་
པའི་འོག་ཏུ་ཡང་ད་དུང་ཆོས་ཅན་མཐུན་སྣང་དུ་གྲུབ་པ་ཡོད་དགོས་ཚུལ་གསུངས་
པ་ལས་ཟླ་བ་གྲགས་པའི་ཐལ་འགྱུར་དེ་འདྲ་བཀོད་པ་མི་སྣང་བའི་ཕྱིར་དང་། དབུ་
མ་སྣང་བ་ལས། ཁོ་བོ་ཅག་ཀྱང་ཚིག་ཙམ་གྱིས་ཆོས་ཐམས་ཅད་ངོ་བོ་ཉིད་མེད་པར་
སྒྲུབ་པ་ཡང་མ་ཡིན་ལ། ཐལ་བར་སྒྲུབ་པ་ཙམ་གྱིས་ཀྱང་མ་ཡིན་ནོ། །འོ་ན་ཅི་ཞེ་
ན༑ ཡང་དག་པའི་ཚད་མ་ཉིད་ཀྱིས་སྒྲུབ་པོ། ། མ ཁའ་ལ་
ཞེས་གསུངས་པ་དང་། གཞན་ཡང་དབུ་མ་རྒྱན་ལས། བདག་དང་གཞན་སྨྲས་
དངོས་འདི་དག །ཡང་དག་ཏུ་ན་གཅིག་པ་དང༌། །ཞེས་པའི་ཐད་ཀྱི་ཀ་མ་ལ་ཤཱི་
ལའི་དཀའ་འགྲེལ་ལས། ཡང་དག་ཏུ་ན་ཞེས་པ་དོན་དམ་པར་བཤད་ལ། ཁྱད་
པར་དེ་ཉིད། ཡང་དག་ཏུ་ན་སྤྲོས་པ་ཡི། །ཚོགས་རྣམས་ཀུན་ལས་དེ་གྲོལ་ཡིན། །
ཞེས་རྣམ་གྲངས་མ་ཡིན་པའི་སྐབས་སུའང་རྩ་བ་རང་གིས་སྦྱར་འདུག་ལ། དེར་མ་
ཟད་སྐབས་དེར། སྐྱེ་ལ་སོགས་པ་མེད་པའི་ཕྱིར། །སྐྱེ་བ་མེད་ལ་སོགས་མི་སྲིད། །
ཞེས་པའི་ཐད་ནའང་། དཀའ་འགྲེལ་ལས། སྐྱེ་བ་མེད་ལ་སོགས་མི་སྲིད། །ཅེས་བྱ་
བ་ནི་དོན་དམ་པར་སྐྱེ་བ་མེད་པ་ལ་སོགས་པའི་ཤེས་པ་དང༌། མངོན་པར་བརྗོད་པ་
རྣམས་འཇུག་པ་མི་སྲིད་དོ་ཞེས་བྱ་བའི་ཐ་ཚིག་གོ །ཞེས་དགག་བྱ་ལ་དོན་དམ་གྱི་
ཁྱད་པར་སྦྱར་རོ། །དེ་བཞིན་དུ་དབུ་མ་བདེན་གཉིས་ལས་ཀྱང༌། དགག་བྱ་ཡོད་པ་
མ་ཡིན་པས། །ཡང་དག་ཏུ་ན་བཀག་མེད་གསལ། །ཞེས་ཁྱད་པར་དེ་ཉིད་སྦྱར་ཏེ་
གསུངས་པའི་ཕྱིར་ན་དཔྱད་གཞི་ཆེའོ། །
གཉིས་པ་རང་གི་བསམ་ཚུལ་བརྗོད་པ་ནི། ཐལ་རང་གི་རྒྱ་གཞུང་རྣམས་གུང་
212



བློ་གསར་ཡིད་ཀྱི་དགའ་སྟོན་ལས་དབུ་མ་པས་གཏན་ཚིགས་འགོད་ཚུལ་ལ་དཔྱད་པ།
བསྒྲིགས་ཏེ། གཟུ་བོའི་བློས་དཔྱད་ན། དབུ་མ་ཐལ་རང་གི་སློབ་དཔོན་རྣམས་ལ་
རྣམ་གྲངས་མ་ཡིན་པའི་དོན་དམ་སྤྲོས་པའི་མཐའ་ཐམས་ཅད་དང་བྲལ་བ་དེ་ཉིད་
བཞེད་མི་བཞེད་དང་རྟོགས་མ་རྟོགས་ལ་ཁྱད་པར་མེད་དེ། །དེའི་ཆ་ནས་ཐལ་རང་
དགོངས་པ་གཅིག་ཅེས་བརྗོད་ན་མི་རིགས་པ་གང་ཡང་མེད་དེ། རབ་ལན་ལས། །
ཐལ་རང་གཉིས་ཀས་ཕྱི་ནང་གི་ཆོས་ཐམས་ཅད་གཏན་ཚིགས་ཀྱི་སྒོ་ནས་བདེན་
མེད་དུ་གཏན་ལ་ཕབ་པའི་དབུ་མ་པ་ཡིན་པར་འདྲ་ཞིང༌། མཐར་ཐུག་སྤྲོས་བྲལ་
ཀྱང་འདོད་པར་འདྲ་བས། དེ་གཉིས་མཐར་ཐུག་གི་དོན་ལ་དགོངས་པ་གཅིག་པར་
འདོད་དེ། ཞི་སྒོ་གཉིས་སུ་མེད་པ་རྟེན་འབྱུང་དང་སྟོང་པ་ཉིད་བསྟན་པའི་ཕྱིར་རོ། །
ཞེས་གསུངས་པས་སོ། །དེ་ཉིད་འཆད་པའི་ཚེ་ན་ཐལ་འགྱུར་པས་རྣམ་གྲངས་མ་
ཡིན་པའི་དོན་དམ་རྩལ་དུ་བཏོན་ཏེ་ཅིག་ཆར་དང༌། རང་རྒྱུད་པས་དང་པོ་རྣམ་
གྲངས་པའི་དོན་དམ་རྩལ་དུ་བཏོན་ནས་རིམ་གྱིས་བཤད་པ་ཙམ་ཞིག་ཡིན་ནོ། །
འོན་ཀྱང་སྟོང་ཉིད་དེ་དག་གཞན་ལ་གཏན་ཚིགས་ཀྱི་སྒོ་ནས་རྟོགས་སུ་འཇུག་པ་ན་
རང་རྒྱུད་པས་རྣམ་གྲངས་པའི་དོན་དམ་ཙམ་དུ་མ་ཟད་རྣམ་གྲངས་མ་ཡིན་པའི་དོན་
དམ་ཡང་གཉིས་ཀ་ལ་གྲགས་པའི་གཏན་ཚིགས་རང་རྒྱུད་ཀྱིས་སྒྲུབ་པར་བཞེད་དེ།
ཟླ་བ་གྲགས་པས་ལེགས་ལྡན་འབྱེད་ལ་རྟོག་གེ་པ་ཞེས་འདོགས་པའི་རྒྱུ་མཚན་་་་་་
ཡང་འདི་ཉིད་ཡིན་པར་ཚིག་གསལ་ཉིད་ལས་གསལ་བ་དང་། འཇུག་པ་དང་འདིར་
བརྗོད་པའི་སྐྱོན་རྣམས་ཡང་དག་པར་འཇུག་པའི་རྒྱུ་མཚན་ཡང་འདི་ལ་ཐུག་གོ །
ཐལ་འགྱུར་པས་ཕ་རོལ་པོ་འབའ་ཞིག་གིས་ཁས་བླངས་པའི་ཐལ་འགྱུར་གྱི་སྒོ་ནས་
གཏན་ལ་འབེབས་དགོས་པར་འདོད་པ་འདི་ཁྱད་པར་ཡིན་སྙམ་དུ་སེམས་མོད། །
འོན་ཀྱང་འདི་རྣམས་རང་ཉིད་ཀྱི་རྨོངས་བློར་ཅི་ལྟར་ཤར་ཚུལ་ཙམ་ཞིག་སྨྲས་པ་་་
ཡིན་གྱི་བདག་འདྲ་བས་ཟབ་མོའི་དོན་མི་དཔོག་པས་ཁ་ཚོན་བཅད་པ་མ་ཡིན་ཏེ།
213



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ད་དུང་བློ་གསལ་རྣམས་ཀྱིས་ཞིབ་ཏུ་དཔྱད་པར་ཞུའོ། །
གཉིས་པ་ཀུན་མཁྱེན་མི་ཕམ་རྒྱ་མཚོའི་དགོངས་པ་གཏན་ལ་དབབ་པ་ནི། བློ་
གསལ་ཁ་ཅིག་གིས་འདི་སྙམ་དུ་སེམས་ཏེ། ཀུན་མཁྱེན་མི་ཕམ་རྒྱ་མཚོས་མཛད་
པའི་དོགས་སེལ་ལས། ཐལ་རང་དགོངས་པ་འགལ་བ་ཡིན་ན། ཐལ་འགྱུར་པས་
རང་མཚན་གྱིས་གྲུབ་པ་ཐ་སྙད་དུ་མི་བཞེད་པ་སོགས་མགོན་པོ་ཀླུ་སྒྲུབ་ཀྱི་དགོངས་
པ་མིན་པར་སྒྲུབ་དགོས་ན་ཡང་། དེ་འདྲ་རང་རྒྱུད་པ་སུས་ཀྱང་མ་སྨྲས་ལ། ཞེས་
པས་རང་རྒྱུད་པས་ཀྱང་རྣམ་གྲངས་མ་ཡིན་པའི་དོན་དམ་འཆད་པ་ན་དགག་བྱ་ལ་
དོན་དམ་གྱི་ཁྱད་པར་མི་སྦྱོར་བར་གཏན་ཚིགས་ཐལ་འགྱུར་འགོད་པར་གསུངས་
འདུག་སྙམ་དུ་བསམས་ཏེ་སྨྲའོ། །དེ་ནི་གསུང་དེའི་དགོངས་པ་མ་ལོན་པ་འདྲ་སྟེ། །
གལ་ཏེ་དེའི་དོན་ཐལ་འགྱུར་པས་དགག་བྱ་ལ་དོན་དམ་གྱི་ཁྱད་པར་མི་སྦྱོར་བ་ལ་
རང་རྒྱུད་པས་དེ་ཀླུ་སྒྲུབ་ཀྱི་དགོངས་པ་མིན་ཞེས་རྩོད་པ་མི་བྱེད་ཅེས་པའི་དོན་ཡིན་
ན་ལུང་དང་འགལ་བ་དང་རང་ཚིག་དང་འགལ་བའི་སྐྱོན་ཡོད་དེ། དང་པོ་ནི། ཐལ་
འགྱུར་པས་ཆོས་ཅན་མཐུན་སྣང་དུ་གྲུབ་པ་མི་འཇོག་པ་ལ་རྩོད་པ་བྱེད་པའི་རང་་་་
རྒྱུད་པ་ཡོད་དེ། ལེགས་ལྡན་འབྱེད་ཀྱི་བརྒྱུད་འཛིན་སློབ་དཔོན་ཡེ་ཤེས་སྙིང་པོ་
སོགས་ཡོད་པའི་ཕྱིར་རོ། །གྲུབ་སྟེ། བདེན་གཉིས་ རང་འགྲེལ་ལས། རྗེས་སུ་
དཔག་པ་དང་རྗེས་སུ་དཔག་པར་བྱ་བ་འདི་ཐ་སྙད་ཀྱི་རྒོལ་བ་དང༌། ཕྱིར་རྒོལ་བ་
དག་གི་བློའི་བདག་ཉིད་ལ་སྣང་བའི་ཆོས་ཅན་དང་ཆོས་དང་དཔེ་ཉིད་དུ་རྣམ་པར་
བཞག་པར་འབྱུང་གི་ ཞེས་སོགས་གསུངས་པའི་ཕྱིར་རོ། ། 1 :
གཉིས་པ་ནི། རང་ཚིག་དང་ཡང་འགལ་ཏེ་ལེགས་ལྡན་འབྱེད་དང་ཟླ་བ་གྲགས་པ་
གཉིས་དགག་བྱ་ལ་དོན་དམ་གྱི་ཁྱད་པར་སྦྱར་མི་སྦྱར་མ་མཐུན་ནས་རྩོད་པ་བྱེད་
པར་གསུངས་པའི་ཕྱིར་ཏེ། རབ་ལན་ལས། ལེགས་ལྡན་དང་ཟླ་བའི་རྩོད་པ་ནི་
214



བློ་གསར་ཡིད་ཀྱི་དགའ་སྟོན་ལས་དབུ་མ་པས་གཏན་ཚིགས་འགོད་ཚུལ་ལ་དཔྱད་པ།
དགག་བྱ་ལ་དོན་དམ་གྱི་ཁྱད་པར་སྦྱར་དགོས་མི་དགོས་ཀྱི་སྟེང་ནས་ཡིན་པ་ཚིག་
གསལ་དང་འཇུག་པ་རྩ་འགྲེལ་ལས་དངོས་སུ་གསལ་ན། ཞེས་དང་། ཀུན་རྫོབ་ཏུ་
རང་མཚན་གྱིས་གྲུབ་པ་ཁས་ལེན་པ་དེ་ཐལ་རང་གི་རྩོད་གཞི་ཡིན་པར་གསུངས་་་་
པའི་ཕྱིར་ཏེ། དེ་ཉིད་ལས། མཁས་པའི་རྗེས་སུ་ཟློས་ཏེ་ཀུན་རྫོབ་ཏུ་རང་མཚན་
གྱིས་གྲུབ་པ་འདོད་མི་འདོད་བཤད་པ་ནི་མཁས་པ་ཟླ་བའི་ཞབས་ཀྱིས་ཇི་སྐད་་་་་
གསུངས་པ་གོང་དུ་སྨྲས་པ་ལྟར་ཡིན་ལ། ཐལ་རང་གི་རྩོད་གཞི་དེ་ཡིན་ལ། ཞེས་
གསུངས་པའི་ཕྱིར་རོ། །
འོ་ན་གསུང་དེའི་དོན་གང་ཞེ་ན། གལ་ཏེ་རང་རྒྱུད་པས་མཐར་ཐུག་རྣམ་གྲངས་མ་
ཡིན་པའི་དོན་དམ་སྤྲོས་པ་ཐམས་ཅད་བྲལ་བ་དེ་ཁས་མི་ལེན་པར་ཐལ་རང་་་་་་་་
དགོངས་པ་འགལ་བ་ཡིན་ན། ཐལ་འགྱུར་པས་རང་མཚན་གྱིས་གྲུབ་པ་ཐ་སྙད་དུ་
མི་བཞེད་པའི་རྣམ་གྲངས་མ་ཡིན་པའི་དོན་དམ་འཆད་པ་ན་རང་རྒྱུད་པ་རྣམས་ཀྱིས་
དེ་མགོན་པོ་ཀླུ་སྒྲུབ་ཀྱི་དགོངས་པ་མིན་པར་སྒྲུབ་དགོས་ན་ཡང༌། དེ་འདྲ་རང་
རྒྱུད་པ་སུས་ཀྱང་མ་སྨྲས་ལ་རང་རྒྱུད་པས་མཐར་ཐུག་སྤྲོས་བྲལ་ཁས་བླངས་ཀྱང༌། །
གནས་སྐབས་ཀྱི་བདེན་གཉིས་ཕྱེས་ནས་བཤད་པའི་ཁས་ལེན་དེ་ལ་གནོད་པ་ཅི་
ཡང་མེད་པར་འདོད་པའི་ཕྱིར་ན་ཐལ་རང་དགོངས་པ་མི་འགལ་ཞེས་པའི་དོན་ཡིན་
ནོ༑ །དེས་ན་ཐལ་རང་དགོངས་པ་གཅིག་ཚུལ་འདི་གཉིས་ཀས་ཀྱང་མཐར་ཐུག་་་་
རྣམ་གྲངས་མ་ཡིན་པའི་དོན་དམ་ཁས་ལེན་པ་ཙམ་གྱིས་ཡིན་ཏེ། དེ་ཉིད་ལས།
ཐལ་རང་གཉིས་ཀས་ཕྱི་ནང་གི་ཆོས་ཐམས་ཅད་གཏན་ཚིགས་ཀྱི་སྒོ་ནས་བདེན་་་་་
མེད་དུ་གཏན་ལ་ཕབ་པའི་དབུ་མ་པ་ཡིན་པར་འདྲ་ཞིང་། མཐར་ཐུག་སྤྲོས་བྲལ་
ཀྱང་འདོད་པར་འདྲ་བས། དེ་གཉིས་མཐར་ཐུག་གི་དོན་ལ་དགོངས་པ་གཅིག་པར་
འདོད་དེ། ཞི་སྒོ་གཉིས་སུ་མེད་པ་རྟེན་འབྱུང་དང་སྟོང་པ་ཉིད་བསྟན་པའི་ཕྱིར་རོ། །
215



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཞེས་གསུངས་པའི་ཕྱིར་རོ། ། ཁོ་དག་
གཞན་དུ་རང་རྒྱུད་པས་ཀྱང་རྣམ་གྲངས་མ་ཡིན་པའི་དོན་དམ་ཁས་ལེན་པར་མ་་་་་
ཟད་གཏན་ཚིགས་ཐལ་འགྱུར་ཡང་ཇི་བཞིན་དུ་ཁས་ལེན་པ་ཡིན་ན། ཟླ་བ་གྲགས་
པས་ཚིག་གསལ་དང་འཇུག་པ་རྩ་འགྲེལ་ལས་རང་རྒྱུད་པ་ལ་རིགས་པ་གསུམ་་་་་
སོགས་ཀྱི་སྐྱོན་མང་པོ་བརྗོད་པ་དེ་དག་ཀྱང་དོན་མེད་དུ་འགྱུར་ཏེ། རྣམ་གྲངས་
མ་ཡིན་པ་གཏན་ལ་འབེབས་པ་ལ་ནི་རང་རྒྱུད་པས་རང་རྒྱུད་མི་འགོད་པར་ཁས་
བླངས་ལ། རྣམ་གྲངས་པ་གཏན་ལ་འབེབས་པ་ན་ནི་རང་རྒྱུད་བཀོད་ཀྱང་དེ་སྐྱོན་
ཅི་ཡང་མེད་པའི་ཕྱིར་ཏེ། ཉིན་སྣང་ལས། ཁས་ལེན་དང་བཅས་པ་རྣམ་གྲངས་པའི་
དོན་དམ་བདེན་སྟོང་མེད་དགག་ཙམ་ཞིག་སྒྲུབ་པ་ལ་ནི་རང་རྒྱུད་ཀྱི་གཏན་ཚིགས་
མི་འཐད་པ་མེད་པར་མ་ཟད་ཆེས་འཐད་པ་ཡོད་པ། ། ཞེས་དང༌། སྔ་མ་ལས།
རྣམ་གྲངས་པའི་བདེན་མེད་ཙམ་སྒྲུབ་པའི་ཁས་ལེན་ཡོད་ན་ཚུལ་གསུམ་གྱི་གཏན་
ཚིགས་རང་རྒྱུད་པའི་རྗེས་དཔག་མི་རིགས་པའི་སྐྱོན་ཅི་ཡང་མི་འཇུག་གོ །ཞེས་
གསུངས་པའི་ཕྱིར་རོ། །དེས་ན་ཟླ་བས་སྐྱོན་འདི་དག་ལེགས་ལྡན་གྱིས་རྣམ་གྲངས་
པའི་དོན་དམ་འཆད་པའི་སྐབས་ལ་བརྗོད་པ་ཡིན་ཞེས་ཟེར་བ་ནི་ཀུན་མཁྱེན་་་་་
ཕམ་པའི་གཞུང་འདི་དག་དང་དངོས་འགལ་ཡིན་ནོ། །
གལ་ཏེ་རྣམ་གྲངས་པའི་དོན་དམ་འདི་ཡང་རང་རྒྱུད་པ་དག་གིས་དོན་དམ་བདེན་
པའི་ཁོངས་སུ་བགྲངས་པས་དོན་དམ་ཡིན་པར་ཁས་ལེན་དགོས་ལ། དེ་ལྟ་ན་དོན་
དམ་བདེན་པ་གཏན་ལ་འབེབས་པའི་ཚེ་ན་རང་རྒྱུད་བཀོད་པར་སོང་བས་སྐྱོན་དེ་
དག་འབབ་ཅེ་ན། འདི་ནི་ཆེས་མ་བརྟགས་པ་སྟེ། རང་རྒྱུད་པས་རྣམ་གྲངས་པའི་
དོན་དམ་དེ་དོན་དམ་བཏགས་པ་པ་ཡིན་གྱི་དངོས་མ་ཡིན་ཞེས་ཡང་ནས་ཡང་དུ་་་
གསལ་བར་གསུངས་ན། ཐལ་འགྱུར་པས་ཅིའི་ཕྱིར་ཤེས་བཞིན་དུ་ཀླན་ཀ་འཚོལ་
216



བློ་གསར་ཡིད་ཀྱི་དགའ་སྟོན་ལས་དབུ་མ་པས་གཏན་ཚིགས་འགོད་ཚུལ་ལ་དཔྱད་པ།
བར་བྱེད། རྩོད་པ་དེ་ནི་བྲམ་ཟེའི་ཁྱེའུ་ལ་སེང་གེ་ཞེས་བཏགས་པ་ལ། ནགས་སུ་
གནས་ནས་གཅན་གཟན་གྱི་ཚོགས་ཟིལ་གྱིས་གནོན་པར་ཐལ་ཞེས་པ་དང་འདྲ་སྟེ་
ཡ་མཚན་ནོ། །དེ་ལྟ་ན་ཀུན་མཁྱེན་མི་ཕམ་རྒྱ་མཚོའི་གསུང་སྒྲོས་ལས། འཇུག་
པར༑ བདག་དང་གཞན་ལས་སྐྱེ་བ་མི་རིགས་པའི། །རིགས་དེས་ཐ་སྙད་དུ་ཡང་མི་
རིགས་པས། །ཁྱོད་ཀྱི་སྐྱེ་བ་གང་གི་ཡིན་པར་འགྱུར། །ཞེས་དང༌། དེ་ཉིད་མ་སྐྱེས་
འཇིག་རྟེན་སྐྱེས་རིགས་བྱ། །ཞེས་སོགས་འདིའི་ཐད་ཀྱི་རང་རྒྱུད་པས་ཐ་སྙད་ཀྱི་
རང་མཚན་མི་འགོག་པའི་སླད་དུ་བདེན་གྲུབ་ཀྱི་ཁྱད་པར་སྦྱར་བ་མི་འཐད་པའི་་་་་
གནད་བསྟན་པ་འདི་ཐལ་འགྱུར་པའི་སྟོང་ཉིད་གཏན་ལ་འབེབས་ཚུལ་ཁྱད་པར་་་་
ཅན་ཡིན་པ་བོར་ནས། ཞེས་རྩོད་པ་འདི་དག་གིས་ཐལ་འགྱུར་པའི་ཁྱད་ཆོས་ཐུན་
མིན་ཞིག་བསྟན་པར་གསུངས་མོད། ཟླ་བ་གྲགས་པས་ཚིག་འཁྲིའི་རྩོད་ངག་ཅིག་
བཀོད་ཀྱང་ལེགས་ལྡན་འབྱེད་ཀྱིས་ཁྱབ་པ་མ་གྲུབ་ཅེས་པའི་ལན་གཅིག་གིས་ཟླ་
བའི་རྩོད་པ་ཇི་སྙེད་པ་ཐམས་ཅད་དུས་གཅིག་ལ་རྨག་མེད་དུ་བཏང་ཆོག་པ་ལྟ་བུ་
ཞིག་ལས་ཐལ་འགྱུར་པའི་ཁྱད་ཆོས་ཤིག་ཐོན་ཡོད་པ་མ་མཐོང་སྟེ་གཟུ་བོར་གནས་
ནས་ཞིབ་པར་དཔྱད་དགོས་སོ། །
གཞན་ཡང་ཤེར་འགྲེལ་ཀེ་ཏ་ཀ་ལས། མཐར་ཐུག་གི་དོན་ལ་ཁྱད་པར་ཅི་ཡང་མེད་
ཀྱང་གཞུང་འཆད་ཚུལ་གྱི་དབང་དུ་ཁྱད་པར་ཡོད་དེ། སངས་རྒྱས་བསྐྱངས་ཀྱི་
གཞུང་ལ་ལེགས་ལྡན་འབྱེད་ཀྱིས་དགག་བྱ་ལ་དོན་དམ་པའི་ཁྱད་པར་མ་སྦྱར་བའི་
སྐྱོན་བརྗོད་པ་ཟླ་བས་སུན་ཕྱུང་བ་ལྟ་བུའོ། །ཞེས་གསུངས་སོ། །འོ་ན་ལེགས་
ལྡན་འབྱེད་ཀྱིས་སངས་རྒྱས་བསྐྱངས་ལ་རྣམ་གྲངས་མ་ཡིན་པའི་དོན་དམ་གཏན་ལ་
འབེབས་པ་ན་དོན་དམ་གྱི་ཁྱད་པར་མ་སྦྱར་བ་སྐྱོན་ཡིན་ཞེའམ་རྣམ་གྲངས་པ་འཆད་
པ་ན་དེ་མ་སྦྱར་བ་སྐྱོན་ཞེས་བརྗོད། དང་པོ་ལྟར་ན་མི་འཐད་དེ། དེའི་ཚེ་ན་ལེགས་
217



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ལྡན་རང་གིས་ཀྱང་མི་སྦྱོར་བར་ཁས་བླངས་པའི་ཕྱིར་རོ། །གཉིས་པ་ལྟར་ནའང་
མི་འཐད་དེ། སངས་རྒྱས་བསྐྱངས་ཀྱི་གཞུང་ན་རྣམ་གྲངས་པའི་དོན་དམ་གཏན་ལ་
འབེབས་པའི་སྐབས་ཤིག་གཏན་ནས་མེད་པའི་ཕྱིར་རོ། །གལ་ཏེ་ལེགས་ལྡན་གྱིས་
ཡོད་པར་བཟུང་ནས་བརྗོད་དོ་ཞེ་ན། ལེགས་ལྡན་འབྱེད་ཀྱིས་སངས་རྒྱས་བསྐྱངས་
ཀྱིས་རྣམ་གྲངས་ཡིན་མིན་གྱི་དོན་དམ་གང་འཆད་པ་ཡིན་ཙམ་ཡང་མ་ཤེས་བཞིན་
དུ་བརྩད་པར་སོང་ལ། དེ་ལྟ་ན་ཟླ་བ་གྲགས་པས་སུན་འབྱིན་བརྗོད་པ་ན་སངས་
རྒྱས་བསྐྱངས་ཀྱིས་འདིར་རྣམ་གྲངས་མ་ཡིན་པ་འཆད་པའི་སྐབས་ཡིན་པས་སྐྱོན་
འདི་རྣམས་མི་འཇུག་ཅེས་བརྗོད་པར་འགྱུར་གྱི་དབུ་མ་ཡིན་ན་རང་རྒྱུད་འགོད་མི་
རིགས་པ་དང་ཆོས་ཅན་གཞི་མ་གྲུབ་པ་ལ་སོགས་པ་བརྗོད་པར་མི་འགྱུར་ཏེ། དེ་
རྣམས་རྣམ་གྲངས་པའི་སྐབས་སུ་ནི་སྐྱོན་དུ་མི་འགྱུར་ཞིང་རྣམ་གྲངས་མ་ཡིན་པའི་
སྐབས་སུ་ནི་ལེགས་ལྡན་འབྱེད་ལ་གྲུབ་ཟིན་སྒྲུབ་པ་ཉིད་དུ་འགྱུར་བའི་ཕྱིར་རོ།། །།
ཞེས་པ་འདི་ནི་བོད་རབ་རྒྱན་ཆུ་རྟ་ལོའི་ལོ་མཇུག་གི་དཔྱད་རྩོམ་རྒྱུགས་སྤྲོད་ཀྱི་ཆེད་དུ་ཚུལ་ཁྲིམས་
བློ་གྲོས་ཀྱིས་དགུན་ཟླ་ཐ་ཆུང་གི་ཚེས་བཞི་ལ་གསེར་ལྗོངས་བླ་མ་རུང་དུ་བྲིས་པའོ།། །།
འོ་
2 1 | ་།
: 1
དགའ་
|
་
་
ས་ལ་
218



བློ་གསར་ཡིད་ཀྱི་དགའ་སྟོན་ལས་ཚད་མའི་སྐབས་ཀྱི་དཔྱད་པ།
༄༅། །ཚད་མའི་སྐབས་ཀྱི་དཔྱད་པ་ཐོར་བུ་འགའ་
ཞིག་བཞུགས་སོ། །
ཚད་མ་རིགས་གཏེར་ལས་གསུངས་པའི་གཟུང་ཡུལ་གྱི་སྐབས། རིགས་གཏེར་
ལས། ཡུལ་གྱི་མཚན་ཉིད་བློས་རིག་བྱ། །ཞེས་པའི་རྩ་ཚིག་ལ་བློ་མ་འཁྲུལ་བས་
རིག་བྱ་ཞེས་པ་ལྟ་བུའི་ཁྱད་པར་གང་ཡང་སྦྱར་མི་དགོས་ལ་སྦྱར་མི་རུང་སྟེ། མཚན་
ཉིད་ཁྱབ་ཆུང་དུ་འགྲོ་བས་སོ། །
༈ དོན་སྤྱི་དང་ནི་མེད་སྣང་གཉིས། །ཡུལ་ཡིན་ཞེ་ན། ཞེས་པར་གཟུང་ཡུལ་ཡིན་
ཞེ་ན་ཞེས་སྦྱར་དགོས་ཀྱི་སྤྱིར་ཡུལ་ཡིན་པ་ཙམ་མི་འགོག་སྟེ། འོག་ཏུ་སྣང་ཡུལ་
གཉིས་པོ། ཞེས་གསུངས་པའི་ཕྱིར་རོ། །གཟུང་ཡུལ་ཡིན་ན་ཤེས་པ་ལས་ཐ་དད་
པའི་ཡུལ་ཡིན་དགོས་ཞེས་པ་འདི་བོད་སྔ་རབས་པས་ཁས་ཀྱང་བླངས་ལ། ལུང་
དང་རིགས་པས་ཀྱང་འགྲུབ་པར་བཞེད་པ་ཡིན་ནོ། །དང་པོ་གྲུབ་སྟེ། རྩ་བ་ལས།
སྣང་ཡུལ་གཉིས་པོ་ཤེས་པ་ལས། །ཐ་དད་ཡིན་ན། ཞེས་དང་། རང་འགྲེལ་ལས།
བོད་རྣམས་རྟོག་པ་འཁྲུལ་བའི་ཡུལ་དོན་སྤྱི་དང་། རྟོག་མེད་འཁྲུལ་བའི་ཡུལ་མེད་
པ་གསལ་སྣང་གཉིས་མེད་ན་འཁྲུལ་བ་གཞི་མེད་དུ་འགྱུར་བས་སྣང་ཡུལ་གཉིས་
ཡོད་ལ། དེའང་འཁྲུལ་ཤེས་གཉིས་འཛིན་པའི་རང་རིག་གི་ཤུགས་ལ་གྲུབ་བོ་ཞེས་
ཟེར་བ་དང༌། ཞེས་དང༌། སློབ་དཔོན་འུ་ཡུག་པས། འདིར་ཤེས་པ་ལས་ཐ་དད་
པའི་གཟུང་ཡུལ་འདོད་པ་བཀག་པ་ཡིན་ཞེས་གསུངས་པར་གློ་བོ་མཁན་ཆེན་གྱི་་་༌་
འགྲེལ་བར་བྲིས་པའི་ཕྱིར་རོ། །གཉིས་པ་གྲུབ་སྟེ། རྣམ་འགྲེལ་ལས། རྒྱུ་ཡི་དངོས་
21）



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
པོ་མ་གཏོགས་པར། །གཟུང་བ་ཞེས་བྱ་གཞན་ཅི་ཡང་མེད། །ཅེས་པའི་ལུང་གིས་
གཟུང་ཡུལ་རང་མཚན་ཡིན་པར་བསྒྲུབ་པ་དང་། རང་འགྲེལ་ལས། རང་རིག་ལ་
གཟུང་ཡུལ་མེད་པར་གསུངས་པའི་ཕྱིར་རོ། །
སྐབས་འདིར་ཀུན་མཁྱེན་གོ་རམས་པས། གཟུང་ཡུལ་ཡིན་ན་ཕྱི་དོན་ཡིན་པ་དང༌། །
སེམས་ཙམ་པའི་ལུགས་ལ་གཟུང་ཡུལ་མེད་ཅེས་བཞེད། གློ་བོ་མཁན་ཆེན་པས་དེ་
བཀག་ནས་སེམས་ཙམ་ལུགས་ལའང་གཟུང་ཡུལ་ཡོད་པར་གསུངས་སོ། །སྤྱིར་
སེམས་ཙམ་པའི་ལུགས་ལའང་གཟུང་ཡུལ་ཡོད་པ་མི་འགལ་ཏེ། དེའི་ལུགས་ལ་ཐ་
སྙད་སྣང་ཚུལ་ཙམ་དུ་ཕྱི་དོན་ཁས་ལེན་པར་དམིགས་པ་བརྟག་པ་དང་རྣམ་འགྲེལ་
གྱི་ཚད་འབྲས་དང་པོ་སོགས་ཀྱིས་གྲུབ་པའི་ཕྱིར་རོ། །འོན་ཀྱང་རིགས་གཏེར་རྩ་
བའི་དགོངས་པ་ནི། སེམས་ཙམ་པའི་ལུགས་ལ་གཟུང་ཡུལ་མི་བཞེད་པ་ཉིད་ཡིན་
ཏེ༑ གཞུང་འདིར་མངོན་སུམ་གྱི་སྐབས་སུ། བྱེ་བྲག་སྨྲ་གསུམ་རྣམ་རིག་གཉིས། །
ཞེས་སེམས་ཙམ་པའི་ལུགས་ལ་རྣལ་འབྱོར་མངོན་སུམ་ལས་གཞན་པའི་མངོན་་་་་
སུམ་ཐམས་ཅད་རང་རིག་ཙམ་དུ་གསུངས་ལ། རང་རིག་ལ་གཟུང་ཡུལ་མི་འདོད་
པར་གསུངས་པ་དང༌། འདིར་ཡང་། ཇི་སྲིད་ཕྱི་རོལ་ཁས་ལེན་པ། །དེ་སྲིད་རྒྱུ་ལ་
གཟུང་ཡུལ་ཟེར། །ཤེས་བྱ་ནང་གིར་ཞུགས་པ་ལ། །ཡུལ་དང་ཡུལ་ཅན་གྲུབ་པ་
མེད༑ ༑ཅེས་ཕྱི་དོན་ཁས་ལེན་པའི་ཚེ་ན་ཤེས་པ་སྐྱེད་བྱེད་ཀྱི་རྒྱུ་ལ་གཟུང་ཡུལ་དུ་
འཇོག་པ་ཡིན་གྱི། སེམས་ཙམ་པའི་སྐབས་སུ་ཡུལ་དང་ཡུལ་ཅན་ཐ་དད་དུ་གྲུབ་པ་
མེད་པས་གཟུང་ཡུལ་མེད་ཅེས་གཟུང་ཡུལ་རང་མཚན་ལ་རྩོད་པའི་ལན་གསུངས་
པས་ ཤེས་པའི་ཕྱིར་རོ། །མཁས་གྲུབ་སངས་རྒྱས་དཔལ་དང་ལྷོ་པ་ཀུན་མཁྱེན་ཤེས་
པར་གྱུར་པའི་གཟུང་ཡུལ་བཞེད་པར་གསུངས་ཀྱང་འདིར་མི་བཞེད་དོ། །
གོང་གི་རྒྱུ་ཡི་དངོས་པོ་མ་གཏོགས་པ། །ཞེས་སོགས་ཀྱི་སྒྲུབ་བྱེད་དེ་ལ། མཁས་
220



བློ་གསར་ཡིད་ཀྱི་དགའ་སྟོན་ལས་ཚད་མའི་སྐབས་ཀྱི་དཔྱད་པ།
གྲུབ་རྗེའི་སྡེ་བདུན་གྱི་རྒྱན་ཡིད་ཀྱི་མུན་སེལ་ལས། ཁ་ཅིག རྟོག་པའི་གཟུང་ཡུལ་
ཡིན་པ་མི་སྲིད་དེ། རྒྱུ་ཡི་དངོས་པོ་མ་གཏོགས་པར། །གཟུང་བ་ཞེས་བྱ་གཞན་
ཅིའང་མེད། །ཅེས་དང་། དེའི་འགྲེལ་བར་ལྷས། རྣམ་པ་འཇོག་པའི་རྒྱུ་ནི་ཡུལ་ཉིད་
ཡིན་ནོ། །ཞེས་བཤད་པས་སོ་ཟེར་བའང་མི་འཐད་དེ། དེ་ནི་གཞན་རིག་མངོན་སུམ་
གྱི་དབང་དུ་བྱས་པའི་ཕྱིར་ཏེ། གཞན་དུ་ན། ཡུལ་ཡིན་ན་རྒྱུ་ཡིན་པར་འདོད་དགོས་
པར་འགྱུར་རོ། །ཞེས་གསུངས་སོ། །རྣམ་འགྲེལ་ལས། རས་སོགས་གཟུགས་ནི་
གཅིག་ཡིན་ན། །ཞེས་སོགས་དེ་དག་གཞན་རིག་མངོན་སུམ་གྱི་སྐབས་ཡིན་པ་
བདེན་མོད། ད་དུང་དེ་ལས་གཞན་པའི་ཡུལ་བཞིའི་ནང་ཚན་དུ་གྱུར་བའི་གཟུང་
ཡུལ་ཡོད་པའི་ཤེས་བྱེད་ནི་དགོད་དགོས་ལ། ཡུལ་ཡིན་ན་རྒྱུ་ཡིན་པར་འདོད་
དགོས་པར་ནི་མི་འགྱུར་ཏེ། རྣམ་པ་འཇོག་པའི་རྒྱུ་ནི་གཟུང་ཡུལ་ཉིད་ཡིན་ནོ་ཞེས་
གོ་ན་ཆོག་པའི་ཕྱིར་རོ། །
ཀུན་མཁྱེན་མི་ཕམ་པའི་ལུགས་ལ། མཁས་འཇུག་ལས། སྣང་ཡུལ་ནི་རྟོག་མེད་
ཤེས་པའི་ཡུལ་གཟུགས་སོགས་ལྟ་བུ། ཞེན་ཡུལ་ནི་རྟོག་བཅས་ཀྱི་ཤེས་པས་དོན་
སྤྱི་ལ་ཡུལ་དུ་ཞེན་པ། དེ་གཉིས་ཀར་ཡང་སྐྱེས་བུས་འཇུག་ལྡོག་གི་ཡུལ་དུ་བྱེད་
པའི་ཆ་ནས་འཇུག་ཡུལ། བློས་གཟུང་བར་བྱ་བའི་ཡུལ་ཡིན་པའི་ཆ་ནས་གཟུང་
ཡུལ་ཞེས་བརྗོད་ལ་ཞེས་གསུངས་མོད། དེར་ངེས་པ་ནི་མ་ཡིན་ཏེ། ལེགས་བཤད་
སྣང་བའི་གཏེར་ལས། རྟོག་པའི་ཡུལ་དོན་སྤྱི་ལའང་སྣང་ཡུལ་ཞེས་མང་དུ་གསུངས་
འདུག་པའི་ཕྱིར། སྣང་ཡུལ་ཡིན་ན་རྟོག་མེད་ཀྱི་ཡུལ་ཡིན་པས་མ་ཁྱབ་བོ། །གཟུང་
ཡུལ་ལའང༌། དེ་ཉིད་ལས། རང་འཛིན་ཤེས་པ་ལ་རྣམ་པ་གཏོད་བྱེད་ཀྱི་རྒྱུ་ཡི་
དངོས་པོ་མ་གཏོགས་པ་གཟུང་བ་ཞེས་བྱ་བ་གཞན་ཅི་ཡང་མེད་དེ། ཤེས་པ་སྐྱེད་
པའི་རྒྱུ་མ་ཡིན་ན་གཟུང་ཡུལ་ཡང་མིན་ཏེ། འབྲེལ་བ་མེད་པ་ལ་ཡུལ་དུ་འགྱུར་ན་
221



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ནི་ཐམས་ཅད་ཐམས་ཅད་ཀྱི་གཟུང་ཡུལ་དུ་འགྱུར་རོ། །ཞེས་གསུངས་ཤིང༌། དོན་
སྤྱི་ལ་གཟུང་ཡུལ་ཞེས་པའི་མིང་གིས་སྨོས་པ་གཅིག་ཀྱང་མི་སྣང་བས། རྣམ་པ་
གཏོད་བྱེད་ཀྱི་རང་མཚན་ཁོ་ན་ལས། བློས་གཟུང་ཚད་ལ་གཟུང་ཡུལ་དུ་མི་བཞེད་
པ་འདྲ་བས་སླད་ནས་བརྟག་པར་བྱའོ། ། དང་པོའི་
བརྗོད་བྱ་དང་རྗོད་བྱེད་ཀྱི་སྐབས། །
སྤྱིར་བརྗོད་བྱ་དང་རྗོད་བྱེད་ལ་དངོས་ཀྱི་བརྗོད་བྱ་རྗོད་བྱེད་དང་ཞེན་པའི་བརྗོད་བྱ་
རྗོད་ བྱེད་ དེ་ བཞི་ཡོད། དེ་ལས་དངོས་གཉིས་ནི་ སྒྲ་ སྤྱི་དང་ དོན་སྤྱི་གཉིས་ དང༌ །
ཞེན་པ་གཉིས་ནི་སྒྲ་རང་མཚན་དང་དོན་རང་མཚན་གཉིས་ཡིན། སྒྲ་རང་མཚན་
གྱིས་དོན་བུམ་པ་སོགས་རྗོད་པར་རློམ་ཡང་དོན་ལ་དེས་རྗོད་མི་ནུས། བུམ་པ་ཁྱེར་
ཅིག་ཅེས་པའི་སྐབས་སུ་བུམ་པའི་རང་མཚན་རྗོད་པར་རློམ་ཡང་དོན་ལ་དེ་རྗོད་མི་
ནུས་སོ། །དེས་ན་རྗོད་བྱེད་དངོས་ནི་སྒྲ་སྤྱི་ཡིན་ཏེ། དེས་བརྗོད་བྱ་གོ་བར་བྱེད་
པ་ཡིན། བརྗོད་བྱ་དངོས་ནི་བུམ་པའི་དོན་སྤྱི་ཡིན་ཏེ། དེ་གོ་བར་བྱེད་པ་ཡིན་ནོ། །
གལ་ཏེ་རྗོད་བྱེད་ནི་སྒྲ་རང་མཚན་ཡིན་ཏེ། དེས་རྣ་ཤེས་བསྐྱེད་ནས་དོན་གོ་བ་ཡིན་
གྱི༑ སྒྲ་མ་གྲགས་ན་དོན་མི་གོ་བའི་ཕྱིར་རོ་ཞེ་ན། དེ་ནི་མ་ཡིན་ཏེ། གལ་ཏེ་སྒྲ་རང་
མཚན་དེ་རྗོད་བྱེད་དངོས་ཡིན་ན། འོན་པ་མ་གཏོགས་པའི་མི་ཐམས་ཅད་ཀྱི་སྐད་
རིགས་ཐམས་ཅད་ཤེས་དགོས་པར་འགྱུར་ཏེ། སྒྲ་རང་མཚན་ནི་ཀུན་གྱི་རྣ་བར་
གྲག་པའི་ཕྱིར་རོ། །རྣ་བར་གྲག་ཀྱང་དོན་མི་གོ་ན་ནི། དོན་གོ་བའི་མི་གཅིག་ཀྱང་
མེད་པར་འགྱུར་ཏེ། སྒྲ་རང་མཚན་ལས་གཞན་པའི་རྗོད་བྱེད་མེད་ལ། དེ་རྣ་ཤེས་
ལས་གཞན་པའི་ཤེས་པ་གང་གིའང་ཡུལ་མ་ཡིན་ཅིང་། རྣ་ཤེས་ཀྱི་ཡུལ་དུ་གྱུར་
༡༡༡



བློ་གསར་ཡིད་ཀྱི་དགའ་སྟོན་ལས་ཚད་མའི་སྐབས་ཀྱི་དཔྱད་པ།
ཀྱང་དོན་མི་གོ་བའི་ཕྱིར་རོ། །དེས་ན་སྒྲ་སྤྱི་ཉིད་རྗོད་བྱེད་ཡིན་ཏེ། བོད་པ་ཞིག་
གིས་མེ་ཞེས་བརྗོད་པའི་ཚེ་ན། དྲུང་དུ་ཡོད་པའི་བོད་པ་དག་གི་ཡིད་ལ་ཚ་ཞིང་སྲེག་
པའི་མིང་གི་རྣམ་པ་དེ་ལམ་གྱིས་འཆར། དེ་དང་མཉམ་དུ་ཚ་ཞིང་སྲེག་པའི་མེ་དེའང་
འཆར་ཏེ། གོ་བརྡ་ལེགས་པར་འཕྲོད་པ་ཡིན། བོད་པ་ལས་གཞན་པ་དག་གི་རྣ་
ལམ་དུ་མེ་ཞེས་པའི་སྒྲའི་རང་མཚན་དེ་གྲག་ཀྱང་ཚ་ཞིང་སྲེག་པའི་མིང་གི་རྣམ་པ་དེ་
མ་ཤར་བས་གོ་བརྡ་མ་འཕྲོད་པ་ཡིན། སྐད་རིགས་གཅིག་པ་རྣམས་ཀྱིས་འཁྲུལ་
བའི་དབང་གིས་མིང་དོན་དེ་གཉིས་མཉམ་དུ་སྦྲེལ་ནས་ཡོད་པས་དོན་གོ་བ་ཡིན། །
སྐད་རིགས་མི་གཅིག་པ་རྣམས་བློ་ངོར་དེ་འདྲའི་འབྲེལ་བ་དེ་མེད་པས་ཕན་ཚུན་བརྡ་
མི་འཕྲོད་དོ། །འོན་ཀྱང་བློའི་རྣམ་པ་དེ་སྒྲ་རང་མཚན་ལ་བརྟེན་ནས་བྱུང་བ་ཡིན་
པས་སྒྲ་རང་མཚན་གྱིས་བརྗོད་པར་བྱས་སོ་སྙམ་དུ་འཁྲུལ་བ་ཡིན་ནོ། །
དེ་བཞིན་དུ་བརྗོད་བྱའང་དོན་རང་མཚན་མ་ཡིན་ཏེ། བརྗོད་མི་ནུས་པའི་ཕྱིར། བློ་
ངོར་ བརྗོད་པར་འདོད་པའི་ཆོས་དེའི་དོན་སྤྱི་ཤར་བར་བྱས་པ་ལ་དོན་དེ་བརྗོད་ཅེས་
པའི་མིང་བཏགས་པ་ཡིན་པའི་ཕྱིར་རོ། །དོན་སྤྱི་དེ་ཡུལ་རང་མཚན་དང་གཅིག་ཏུ་
འཁྲུལ་ནས་ཡོད་པས་རང་མཚན་བརྗོད་པར་བྱས་སྙམ་དུ་འཁྲུལ་བ་ཡིན་གྱི། རང་
མཚན་དངོས་སུ་བརྗོད་ཚུལ་ཞིག་མེད་དོ། །མཁས་པ་རྣམས་ཀྱིས་རང་མཚན་རྗོད་
མི་རྗོད་གཉི་ཀ་གསུངས་ཀྱང་དོན་ལ་འདི་ཉིད་ལས་གཞན་མེད་དོ། །དེ་བཞིན་དུ་
དགག་སྒྲུབ་ཐམས་ཅད་ཀྱང་བློ་ངོར་བྱས་ནས་དོན་ལ་བྱེད་པར་རློམ་པ་ཡིན་གྱི། །
དོན་ལ་དགག་སྒྲུབ་བྱར་མེད་དེ། ཀ་བ་མི་རྟག་པ་ཡིན་ན་ནི། ཡིན་པར་བསྒྲུབ་མི་
དགོས་ལ། མིན་ན་ནི་ཆོས་ཀྱི་གྲགས་པས་ཀྱང་བསྒྲུབ་པར་བྱ་མི་ནུས་པའི་ཕྱིར་རོ།།
བློ་ངོར་དགག་སྒྲུབ་བྱས་པ་དེ་དོན་གྱི་གནས་ཚུལ་དང་མཐུན་པར་གྱུར་ཚེ་དོན་དེ་་་
བསྒྲུབས་ནས་གྲུབ་པར་རློམ་པ་ཡིན་ནོ། །
223



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
བ
ས་
གཞན་སེལ་གྱི་སྐབས།
ཚད་མ་རིགས་གཏེར་ལས། གཞན་སེལ་བློ་ཡི་འཇུག་ཚུལ་ཡིན། །བེམ་པོའི་དོན་ལ་
གཞན་སེལ་མེད། །ཞེས་པ་སློབ་དཔོན་གཙང་ནག་པ་སོགས་ཀྱིས་དོན་རང་མཚན་
ཉིད་གཞན་སེལ་མཚན་ཉིད་པ་ཡིན་པར་འདོད་པ་དགག་པ་ཡིན་གྱི། རང་མཚན་
ཉིད་ཀྱང་གཞན་སེལ་བཏགས་པ་ཙམ་ཡིན་པ་ནི་མི་བཞེད་པ་མ་ཡིན་ཏེ། དེ་ཉིད་
ལས༑ དེ་མིན་རང་བཞིན་ལས་ ལྡོག་པ། །དངོས་པོ་ཀུན་ལ་གྲུབ་པའི་ཕྱིར། །ཞེས་
དང་། ལྡོག་པ་དངོས་པོར་མ་གྲུབ་ཅིང༌། །བློ་ཡི་འཇུག་ཚུལ་དཔྱད་པ་ན། །དངོས་
པོ་ཀུན་ལ་ཡོད་པའི་ཕྱིར། །ཞེས་གསུངས་པའི་ཕྱིར་ཏེ། འདི་རྣམ་འགྲེལ་ལས།
གང་ཕྱིར་དངོས་ཀུན་རང་བཞིན་གྱིས། །རང་རང་ངོ་བོ་ལ་གནས་ཕྱིར། །མཐུན་
དངོས་གཞན་གྱི་དངོས་དག་ལས། །
ལྡོག་པ་ལ་ནི་བརྟེན་པ་ཅན། །ཞེས་དང༌། ཀ་མ་ལ་ཤཱི་ལས། དོན་གྱི་བདག་ཉིད་
ཀྱིས་སེལ་བའི་དོན་རང་བཞིན་བསྟན་པའི་ཕྱིར། དེའི་རྒྱུ་རང་གི་མཚན་ཉིད་ལ་ལྡོག་
པ་དེ་ཡོད་པའི་ཕྱིར་ཏེ། རྒྱུ་མཚན་དང་བཅས་པའོ། །ཞེས་དང་། ཀུན་མཁྱེན་མི་
ཕམ་རྒྱ་མཚོའི་ཞལ་ནས། དགག་སྒྲུབ་ཀྱི་ཐ་སྙད་འདི་ཆིག་རྐྱང་རེ་ཁོ་ནས་ཡོངས་སུ་
རྫོགས་པར་མི་སྣང་སྟེ། སྒྲུབ་པས་ཀྱང་དགག་པ་ཤུགས་ལ་སྟོན་པ་དང༌། དགག་
པས་ཀྱང་ཡོངས་གཅོད་གྲུབ་པ་ལྟ་བུ་མི་སྟོན་པ་མེད་པས་སྔོན་པོར་སྣང་བས་སྔོ་མིན་
བསལ་ཞེས་གཞག་པར་དཀའ་བས་ན་སྣང་ཡུལ་སྒྲུབ་པ་གཙོ་ཆེ་བས་རྣམ་བཅད་་་་
ཤུགས་ལ་གྲུབ་པ་དང༌། གཞན་སེལ་དགག་པ་གཙོ་ཆེ་བས་ཡོངས་གཅོད་ཤུགས་
ལ་གྲུབ་པ་ལྟར་གོ་ཞིང་སོ་སོའི་ལྡོག་པ་ནས་ཕྱེ་ན་མ་འདྲེས་པར་འཆད་དུ་ཡོད་མོད།
ཞེས་གསུངས་པ་རྣམས་དགོངས་པ་གཅིག་ཏུ་སྣང་བའི་ཕྱིར་རོ། །གལ་ཏེ་དོན་རང་
224



བློ་གསར་ཡིད་ཀྱི་དགའ་སྟོན་ལས་ཚད་མའི་སྐབས་ཀྱི་དཔྱད་པ།
མཚན་ཡིན་པའི་གཞན་སེལ་ནི་ཡོད་དེ། བུམ་པ་དེ་དོན་གྱི་ཐོག་ནས་ཀྱང་ཀ་བ་
སོགས་ལས་ལོག་པའི་རང་བཞིན་དུ་གནས་པ་ཡིན་གྱི་བློས་བཏགས་པ་ཙམ་མ་ཡིན་
ནོ་སྙམ་ན། འོ་ན། དོན་རང་མཚན་ཡིན་པའི་འབྲེལ་བའང་ཡོད་པར་ཐལ་ཏེ། རང་
མཚན་གྱི་རྒྱུ་འབྲས་ཡོད་པའི་ཕྱིར། ཁྱབ་སྟེ། འབྲེལ་མེད་ཀྱི་རྒྱུ་འབྲས་ཡོད་མི་སྲིད་
པའི་ཕྱིར། རྒྱུ་འབྲས་ནི་འབྲེལ་བ་དོན་ལ་ཡོད་པས་མ་ཡིན་ཏེ། དོན་གྱི་དུ་བ་མེ་
མེད་ན། །མི་འབྱུང་བ་ཙམ་ཡོད་མོད་ཀྱི། །སྔ་ཕྱི་བཟུང་ནས་སྦྲེལ་བ་ནི། །རྟོག་པ་
མིན་པས་སྦྲེལ་མི་ནུས། །ཞེས་གསུངས་པའི་ཕྱིར་སྙམ་ན། འདིར་ཡང༌། དོན་གྱི་
བུམ་པ་ཀ་བ་ཉིད། །མིན་པ་ཙམ་ཞིག་གྲུབ་མོད་ཀྱི། །ཡིན་མིན་བཟུང་ནས་བསལ་
བ་ནི། །རྟོག་པ་མིན་པས་སེལ་མི་ནུས། །ཞེས་མཚུངས་སོ། །
དེས་ན་འགལ་འབྲེལ་དང་བརྗོད་བྱ་རྗོད་བྱེད་དང་སྤྱི་བྱེ་བྲག་དང་གཞན་སེལ་རྣམས་
ནི་ཐམས་ཅད་ཀྱང་བློའི་འཇུག་ཚུལ་ཙམ་ཡིན་པ་ལ་ཁྱད་པར་མེད་པས། དོན་རང་
མཚན་ལ་མ་གྲུབ་པ་ཡིན་པར་ཡང་ཁྱད་པར་མེད་དོ། །དེས་ན། བརྟག་པ་དོན་ལ་
འཇུག་པ་དང༌། །མི་འཇུག་པ་སྟེ་རྣམ་པ་གཉིས། །འཇུག་པས་འཇུག་ཡུལ་ཐོབ་པ་
ན༑ ༑འབྲེལ་བ་ཉིད་དེ། ཞེས་གསུངས་པ་བཞིན་བུམ་པ་ཀ་མིན་དུ་འཛིན་པ་བློ་དོན་
མཐུན་ཡིན་པས་བུམ་པ་ལ་དོན་གྱི་གཞན་སེལ་ཞེས་མིང་འདོགས་རུང་མོད། དོན་
ལ་རང་མཚན་དེ་ཉིད་གཞན་སེལ་མ་ཡིན་ཏེ། གཞན་སེལ་དངོས་ནི་བློའི་འཛིན་
སྟངས་སམ་འཇུག་ཚུལ་ཞིག་ཡིན་པའི་ཕྱིར་ཏེ། གཞན་སེལ་བློ་ཡི་འཇུག་ཚུལ་ཡིན།
ཞེས་གསུངས་པ་བཞིན་ནོ། །
དེ་ལ་སྒྲས་བརྗོད་རིགས་ཀྱིས་དབྱེ་ན་གསུམ་སྟེ། བློའི་དང་། དོན་གྱི་དང༌། མེད་
དགག་གི་གཞན་སེལ་ལོ། །དང་པོ་ནི། རྟོག་པ་ལ་དོན་གྱི་གཟུགས་བརྙན་ཤར་བ་
སྟེ༑ ཀ་མ་ལ་ཤཱི་ལས། དེ་ལ་བརྟེན་ནས་ཞེས་བྱ་བ་ནི་མི་འཇིགས་པ་ལ་སོགས་པ་
225



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
དང་མཚུངས་པའི་དོན་དེ་ལ་བརྟེན་ནས་ཏེ་རྒྱུར་བྱས་ནས་དེ་ཉམས་སུ་མྱོང་བའི་་་་༌་
སྟོབས་ཀྱིས་སྐྱེས་པའི་རྣམ་པར་རྟོག་པའི་ཤེས་པ་གང་ཡིན་པ་དེ་ལ་དོན་གྱི་རྣམ་པ་
ཉིད་ཀྱི་དོན་གྱི་གཟུགས་བརྙན་གང་ཡིན་པ་དེའི་བདག་ཉིད་དུ་དོན་གྱི་རྣམ་པ་སྣང་
བ་དེ་ལ་གཞན་སེལ་བ་ཞེས་བྱ་བའི་མིང་འདི་བཏགས་སོ་ཞེས་འགྲེལ་ཏོ། །ཞེས་
གསུངས་པའི་ཕྱིར་རོ། །དེ་ལ་གཞན་སེལ་ཞེས་འདོགས་པའི་རྒྱུ་མཚན་དངོས་ནི། །
བུམ་པའི་གཟུགས་བརྙན་དེ་ཀ་བ་ལ་སོགས་པའི་གཟུགས་བརྙན་རྣམས་ལས་ལྡོག་
པར་སྣང་བའི་ཕྱིར་ཏེ། ཀ་མ་ལ་ཤཱི་ལའི་འགྲེལ་བ་ལས། དངོས་སུ་ནི་རྣམ་པར་རྟག་
པ་གཞན་གྱིས་སྒྲོ་བཏགས་པའི་སྣང་བ་གཞན་ལས་ཐ་དད་པས་རང་ཉིད་སྣང་བའི་
ཕྱིར་ཏེ། ཞེས་གསུངས་པའི་ཕྱིར་རོ། །
གཉིས་པ་ནི། བུམ་པ་ལ་སོགས་པ་དོན་རང་མཚན་གྱི་དངོས་པོ་རྣམས་ཡིན་ཏེ། དེ་
རྣམས་སོ་སོ་ནས་གཞན་དང་མ་འདྲེས་པར་རང་བཞིན་གྱིས་གནས་པ་ཡིན་པའི་ཕྱིར་
ཏེ༑ རྣམ་འགྲེལ་ལས། གང་ཕྱིར་དངོས་ཀུན་རང་བཞིན་གྱིས། །སོགས་དང༌། སྔ་
མ་ལས། རང་གི་མཚན་ཉིད་ལ་ལྡོག་པ་དེ་ཡོད་པའི་ཕྱིར་ཏེ། ཞེས་དང༌། གཞན་
ལས་ཏེ་རིགས་མི་མཐུན་པ་ལས་མ་འདྲེས་པ་སྟེ། ཞེས་སོགས་གསུངས་པའི་ཕྱིར་
རོ༑ ༑གསུམ་པ་ནི། བུམ་པའི་གཟུགས་བརྙན་དེར་རྟ་ལ་སོགས་ཀྱི་གཟུགས་བརྙན་
མ་གྲུབ་པའམ་རྣམ་པར་བཅད་པའི་མེད་དགག་སྟེ། བུམ་པའི་གཟུགས་བརྙན་གྱི་
ཤུགས་ལ་རྟོགས་པར་བྱ་བ་གང་ཡིན་པའོ། །
དེ་ལ་བློའི་གཞན་སེལ་འདི་བློ་རང་མཚན་ལ་བཞེད་ཅེས་ཁ་ཅིག་གསུངས་མོད། བློ་
ངོར་སྣང་བའི་དོན་གྱི་གཟུགས་བརྙན་ཉིད་ལ་བཞེད་པར་གསལ་ཏེ། དེ་ཁོ་ན་ཉིད་
བསྡུས་པ་ལས། གཅིག་ཏུ་སྲེ་བར་བྱེད་པ་ཡིན། །ཞེས་དང་། ཀ་ཤཱིའི་འགྲེལ་བར། །
བློའི་གཞན་སེལ་གྱི་སྐབས་སུ། དེ་ལ་རྟེན་ནས་ཞེས་བྱ་བ་ནི་མི་འཇིགས་པ་ལ་
226



བློ་གསར་ཡིད་ཀྱི་དགའ་སྟོན་ལས་ཚད་མའི་སྐབས་ཀྱི་དཔྱད་པ།
སོགས་པ་དང་མཚུངས་པའི་དོན་དེ་ལ་བརྟེན་ནས་ཏེ་རྒྱུར་བྱས་ནས་དེ་ཉམས་སུ་་་་་
མྱོང་བའི་སྟོབས་ཀྱིས་སྐྱེས་པའི་རྣམ་པར་རྟོག་པའི་ཤེས་པ་གང་ཡིན་པ་དེ་ལ་དོན་
གྱི་རྣམ་པ་ཉིད་ཀྱི་གཟུགས་བརྙན་གང་ཡིན་པ་དེའི་བདག་ཉིད་དུ་དོན་གྱི་རྣམ་པ་་་་
སྣང་བ་དེ་ལ་གཞན་སེལ་ཞེས་བྱ་བའི་མིང་དུ་བཏགས་སོ་ཞེས་འགྲེལ་ཏོ། །ཞེས་
གསལ་བར་གསུངས་པའི་ཕྱིར་རོ། །
གཞན་སེལ་དེ་གསུམ་ལས་མཚན་ཉིད་པའམ་དངོས་ནི་བློའི་གཞན་སེལ་དེ་ཉིད་་་་་
ཡིན་ཏེ། གཞན་སེལ་ཞེས་བྱ་བ་དེ་མིན་བསལ་བའམ་དགག་པ་ཡིན་ལ་དོན་རང་
མཚན་ལ་ནི་དགག་སྒྲུབ་གང་ཡང་ཡོད་མི་སྲིད་པའི་ཕྱིར་དང་། དེ་ཉིད་ལས། དེ་
ལྟར་རེ་ཞིག་གཟུགས་བརྙན་གྱི་མཚན་ཉིད་ཀྱིས་སེལ་བ་ནི་དངོས་སུ་སྒྲས་བསྐྱེད་
པར་བྱ་བ་ཡིན་པའི་ཕྱིར་དངོས་ཀྱི་སྒྲའི་དོན་ཡིན་ནོ་ཞེས་བསྟན་ནས། སེལ་བ་ལྷག་
མ་རྣམས་ཀྱང་སྒྲའི་དོན་ཉེ་བར་བཏགས་པར་བརྗོད་ན་འགལ་བ་མེད་པ་ཉིད་ད་་་་
ཞེས་བསྟན་པའི་ཕྱིར་དེ་ལྟར་རྣམ་པ་ཞེས་བྱ་བ་ལ་སོགས་པ་སྨོས་ཏེ། ཞེས་གསུངས་
པའི་ཕྱིར་རོ། །འོ་ན། དེ་ཉིད་ལས། འདིས་ནི་རང་གི་མཚན་ཉིད་གཞན་སེལ་བར་
བསྟན་པ་ནི་དངོས་ཡིན་ནོ་ཞེས་བསྟན་པ་ཡིན་ནོ། །ཞེས་པ་དང་འགལ་ལོ་ཞེ་ན། །
མི་འགལ་ཏེ། དེའི་དོན་ནི་བློའི་གཞན་སེལ་ལ་གཞན་སེལ་ཞེས་པའི་མིང་འདོགས་
པའི་རྒྱུ་མཚན་དངོས་བཏགས་བཞི་ཡོད་པ་གོང་ལྟར་ཡིན་ཡང་རང་མཚན་ལ་གཞན་
སེལ་ཞེས་འདོགས་པའི་རྒྱུ་མཚན་དངོས་ཉིད་ཡིན་ལ། དེ་ཡང་དོན་རང་མཚན་ལ་
གཞན་ལས་ལྡོག་པ་དེ་ཡོད་པའི་ཕྱིར་ནའོ་ཞེས་པའི་དོན་ཡིན་ཏེ། དེ་ཉིད་ལས། དེ་
ལ་རྒྱུ་མཚན་བཤད་པ། གཞན་མ་འདྲེས་པར་ཡོད་པའི་ཕྱིར་ཞེས་བྱ་བ་སྟེ། གཞན་
ལས་ཏེ་རིགས་མི་མཐུན་པ་ལས་མ་འདྲེས་པ་སྟེ། ལྡོག་པ་དེ་ཡོད་པའི་ཕྱིར་ཏེ། ཞེས་
གསུངས་པའི་ཕྱིར་རོ། །དེས་ན་གཞན་ལས་ལྡོག་པའམ་གཞན་སེལ་བའི་ཆ་དངོས་
227



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
མེད་དང་ལྡོག་ལྡན་རང་མཚན་དངོས་པོ་ཡིན་པའི་ཤན་ལེགས་པར་དབྱེ་བར་བྱའོ། །
གལ་ཏེ་དོན་རང་མཚན་ཉིད་གཞན་སེལ་དངོས་ཡིན་ན་གནོད་བྱེད་འདི་ལྟར་ཡོད་
དེ༑ ། ཤིང་མིན་ལས་ལྡོག་པའི་ཤིང་གི་གཞན་སེལ་དེ་རྫས་སུ་གྲུབ་པ་དང་དེ་ཡང་
ཤིང་གསལ་རྣམས་དང་རྫས་གཅིག་ཏུ་གྲུབ་དགོས་སོ། །དེ་ལྟ་ན་ཤིང་མིན་གྱི་གཞན་
སེལ་དེ་ཙན་དན་དང་རྫས་གཅིག་གམ་སྐྱེར་བ་དང་རྫས་གཅིག དང་པོ་ལྟར་ན་ཙན་
དན་དེ་ཤིང་ཡིན་པར་གྲུབ་ཏུ་ཆུག་ཀྱང་སྐྱེར་བ་ནི་གདོན་མི་ཟ་བར་ཤིང་མིན་དུ་་་་
འགྱུར་ཏེ། ཤིང་མིན་ལས་ལྡོག་པའི་ཤིང་ནི་ཙན་དན་ཁོ་ན་ཡིན་པའི་ཕྱིར་རོ། །མ་
གྲུབ་བོ་ཞེ་ན། གྲུབ་སྟེ། ཤིང་མིན་ནི་ཙན་དན་གྱི་རང་མཚན་དང་རྫས་གཅིག་ཡིན་
པ་གང་ཞིག ཙན་དན་གྱི་རང་མཚན་ཡིན་ན་ཙན་དན་ཁོ་ན་ཡིན་པས་ཁྱབ་པའི་ཕྱིར་
ཏེ༑ ཙན་དན་གྱི་རང་མཚན་དུ་གྱུར་པའི་རྡུལ་ཡིན་ན་སྐྱེར་བ་ལ་སོགས་པ་ཡིན་པ་
མི་སྲིད་པས་ཁྱབ་པའི་ཕྱིར་རོ། ། ་
དེས་ན་ཀུན་མཁྱེན་མི་ཕམ་རྒྱ་མཚོས་དོན་རང་མཚན་གྱི་གཞན་སེལ་བཞེད་པ་དེའང་
རང་མཚན་ལ་གཞན་སེལ་ཞེས་གདག་པ་འདི་ཙམ་ཞིག་ཡིན་གྱི། སྔ་རབས་པ་ཁ་
ཅིག་གི་བཞེད་པ་བཞིན་དུ་དོན་རང་མཚན་ཉིད་གཞན་སེལ་མཚན་ཉིད་པ་ཡིན་པར་
ནི་མི་བཞེད་དེ། ལེགས་བཤད་སྣང་བའི་གཏེར་ལས། སྔོན་པོ་ཡིན་པ་ཙམ་གྱིས་སྔོ་
མིན་བསལ་བ་ནི་དོན་ལ་ཐ་དད་མེད་པར་གནས་པའི་འབྲལ་མི་ཤེས་པ་ཡིན་པས་
ན་དོན་རང་མཚན་གྱི་གཞན་སེལ་ཡོད་པར་སྨྲ་བའི་ཕྱོགས་འདི་སེལ་འཇུག་གི་ཐ་
སྙད་སྨྲ་བའི་སྐབས་སུ་ཁས་མི་ལེན་པར་འོས་མེད་ཀྱིས་གྲུབ་པའི་ཕྱིར་དེའི་ཕྱོགས་
འཛིན་པར་བྱའོ། །ཞེས་དང་། དེས་ན་དོན་རང་གི་ངོ་བོ་ལ་ནི་སྒྲ་རྟོག་གི་ཐ་སྙད་གང་
ཡང་མི་འཇུག་ཀྱང་ཐ་སྙད་དོན་མཐུན་རྣམས་དོན་ལ་མི་བསླུ་བར་ཡང་འདོད་དགོས་
པས་ན་ཐ་སྙད་དེ་ལྟར་ཁས་ལེན་པའི་ལུགས་ལྟར་བདེ་བར་སེམས་སོ། །ཞེས་དོན་
228



བློ་གསར་ཡིད་ཀྱི་དགའ་སྟོན་ལས་ཚད་མའི་སྐབས་ཀྱི་དཔྱད་པ།
རང་མཚན་ལ་གཞན་སེལ་གྱི་ཐ་སྙད་བཏགས་ན་བདེ་ཞེས་གསུངས་འདུག་པའི་་་༌་་
ཕྱིར་རོ། །དེས་ན་རིགས་གཏེར་རྩ་བ་དང་ཀུན་མཁྱེན་མི་ཕམ་པའི་དགོངས་པ་ནི་
རང་མཚན་ལ་གཞན་སེལ་གྱི་མིང་འདོགས་མི་འདོགས་ཙམ་ལས་གཞན་མེད་པས་་་་
མི་འགལ་བར་ཤེས་པར་བྱའོ། ། བྱ་བ་
འབྲེལ་བའི་སྐབས།
འབྲེལ་བ་དོན་གྱི་ཐོག་ན་མེད་པ་བཞིན་དུ་རྒྱུ་འབྲས་ཀྱང་དོན་རང་མཚན་གྱི་ཐོག་ན་
མེད་དེ། རྣམ་འགྲེལ་ལས། ཕན་འདོགས་གང་ཡིན་སྐྱེད་པའང་ཡིན། །ཞེས་དང༌། །
རིགས་གཏེར་ལས། རྒྱུ་འབྲས་ཕན་འདོགས་བྱ་བྱེད་ཡིན། །ཞེས་རྒྱུ་འབྲས་ཕན་
འདོགས་བྱེད་དང་གདགས་བྱ་ཡིན་པར་གསུངས་ན། དེ་དོན་རང་མཚན་གྱི་ཐོག་ན་
མེད་པའི་ཕྱིར་ཏེ། འབྲེལ་བརྟག་ལས། བལྟོས་པ་ན་ཕན་པ་བྱེད་པ་ཡིན་མོད་ཅེ་ན།
དེ་མེད་ན་ཇི་ལྟར་ཕན་པ་བྱེད། རྒྱུའི་ཚེ་ན་འབྲས་བུ་ཞེས་བྱ་བའི་དོན་མེད་དོ། །
འབྲས་བུའི་ཚེ་ན་ཡང་རྒྱུ་ཞེས་བྱ་བའི་དོན་མེད་དེ། མཐུ་མེད་པས་ཕན་པ་བྱེད་པ་མ་
ཡིན་ནོ། །ཞེས་དང་། རིགས་གཏེར་ལས། རྒྱུ་འབྲས་དངོས་དང་དངོས་མེད་ལ། །
ཕན་བྱ་ཕན་བྱེད་འཐད་པར་དཀའ། །ཞེས་གསུངས་པའི་ཕྱིར་རོ། །གལ་ཏེ་རྒྱུ་
འབྲས་མེད་ན་མྱུ་གུ་ལ་སོགས་པ་རང་བྱུང་དུ་འགྱུར་རོ། །ཞེ་ན། མ་ཡིན་ཏེ། དོན་
གྱི་དུ་བ་མེ་མེད་ན། །མི་འབྱུང་བ་ཙམ་ཡོད་མོད་ཀྱི། །ཞེས་གསུངས་པ་དེ་ཉིད་ལ་
རྒྱུ་འབྲས་ཞེས་བློ་ངོར་གཞག་ནུས་པའི་ཕྱིར་རོ། །འོ་ན། དེ་ཉིད་འབྲེལ་བ་ཡིན་ནོ་
སྙམ་ན་མ་ཡིན་ཏེ། འབྲེལ་བ་ནི་ཐ་དད་ཀྱི་ཆོས་གཉིས་བློས་བསྡོམས་ཏེ་སྦྲེལ་བའི་
ཆ་དེ་ཡིན་ལ། དོན་རང་མཚན་གྱི་ཐོག་ནས་གོང་བཤད་བཞིན་རྒྱུས་འབྲས་བུ་ལ་
ཕན་འདོགས་ཚུལ་སོགས་གཞག་མི་ནུས་པའི་ཕྱིར་རོ། །དེ་ལྟ་ན་དོན་རང་མཚན་ལ་
229



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
མེད་ན་མི་འབྱུང་ནི་ཡོད་ལ། མེད་ན་མི་འབྱུང་གི་འབྲེལ་བ་ནི་མེད་ཅེས་པ་འདི་
འཇམ་མགོན་ས་པཎ་དང་ཀུན་མཁྱེད་མི་ཕམ་པ་སོགས་ཀྱི་བཞེད་པའོ། ། ། ༡
འགལ་བའི་སྐབས། ་་་་་་་། །
འགལ་བའི་སྐབས་སུ་ཕན་ཚུན་སྤང་འགལ་ཞེས་པ་ཆོས་གང་ཞིག་ཆོས་གཞན་གྱི་
དབེན་པ་ཙམ་ཞིག་མ་ཡིན་ཏེ། དེ་ལྟ་ན་ངག་གིས་གཏམ་སྨྲ་བ་དང་སེམས་ཀྱིས་ཤེས་
བྱ་ཐམས་ཅད་མཁྱེན་པ་གཉིས་ཀྱང་འགལ་དགོས་ན་མི་འགལ་བར་རིགས་ཐིགས་
ལས་དངོས་སུ་གསུངས་པའི་ཕྱིར་ཏེ། དེ་ལས། དངོས་པོ་རྣམས་ཀྱི་འགལ་བ་ནི་
རྣམ་པ་གཉིས་ཏེ། རྒྱུ་མ་ཚང་བ་མེད་པར་འབྱུང་བ་ལ་གཞན་ཡོད་ན་མེད་པའི་ཕྱིར་
འགལ་བ་སྟེ། གྲང་བ་དང་ཚ་བའི་རེག་པ་ལྟ་བུའོ། །གཅིག་གིས་གཅིག་སྤངས་ཏེ་
གནས་པའི་མཚན་ཉིད་ཁོ་ན་སྟེ་ཡོད་པ་མེད་པ་ལྟ་བུའོ། །འགལ་བ་རྣམ་པ་དེ་གཉི་
ག་ཡང་སྨྲ་བ་ཉིད་དང་ཐམས་ཅད་མཁྱེན་པ་ཉིད་ལ་མི་སྲིད་པའི་ཕྱིར་མི་འགལ་བ་
ཡོད་པའི་ཕྱིར་དམིགས་ཀྱང་མེད་པར་རྟོགས་པ་མ་ཡིན་ནོ། །ཞེས་གསུངས་པའི་
ཕྱིར་རོ། །དེས་ན་གཅིག་གིས་གཅིག་སྤངས་ཏེ་གནས་ཞེས་པ་འདི་ལ་རྣམ་པ་གཉིས་
ཡོད་དེ། སྤངས་ཏེ་གནས་ཙམ་དང༌། སྤངས་ཏེ་གནས་པར་མ་ཟད་གཅིག་མ་ཡིན་
ན་གཅིག་ཤོས་ཏེ་ཡིན་དགོས་པ་གཉིས་ཡོད་པའི་ཕྱིར་རོ། །ཕན་ཚུན་སྤངས་འགལ་
ཞེས་པ་ནི་གཅིག་ལ་གཅིག་མེད་པ་ཙམ་མ་ཡིན་པར་གཅིག་ཤོས་རྣམ་བཅད་དུ་་་་
སྤངས་པས་གཅིག་ཤོས་ཡོངས་གཅོད་དུ་བཞག་པ་དངོས་དངོས་མེད་ལྟ་བུ་ཞིག་་་་་
དགོས་ཏེ། ཆོས་མཆོག་གི་རིགས་ཐིགས་འགྲེལ་ལས། འདི་ལ་གང་ཡོངས་སུ་
གཅོད་པ་ན་གང་རྣམ་པར་གཅོད་པ་སྟེ། ཡོངས་སུ་གཅོད་པ་ཞེས་བྱ་བ་དེ་ནི་རྣམ་
པར་གཅད་པར་བྱ་བ་ཡོངས་སུ་སྤངས་ཏེ་གནས་པའི་ངོ་བོར་བལྟ་བར་བྱའོ། །ཞེས་
230



བློ་གསར་ཡིད་ཀྱི་དགའ་སྟོན་ལས་ཚད་མའི་སྐབས་ཀྱི་དཔྱད་པ།
དང་། དུལ་ལྷའི་རིགས་ཐིགས་འགྲེལ་ལས། དེའི་དངོས་པོ་ནི་གཅིག་གཅིག་སྤངས་
ནས་གནས་པའི་མཚན་ཉིད་ཁོ་ན་སྟེ་དེས་འགལ་བའོ། །དཔེར་ན་ཡོད་པ་དང་མེད་
པ་གཉིས་ལ་ཡོད་པ་ནི་མེད་པ་སྤངས་པས་རྣམ་པར་གཞག་གོ །
མེད་པ་ནི་ཡོད་པ་སྤངས་པས་རྣམ་པར་གཞག་གོ །འགལ་བ་རྣམ་པ་དེ་གཉིས་ཡང་
སྨྲ་བ་ཉིད་དང་ཐམས་ཅད་མཁྱེན་པ་ཉིད་མི་སྲིད། ཅེས་དང༌། སྨྲ་བ་ཉིད་སྤངས་པས་
ཐམས་ཅད་མཁྱེན་པ་ཉིད་རྣམ་པར་གཞག་པ་ཡང་མ་ཡིན་ལ། ཐམས་ཅད་མཁྱེན་
པ་ཉིད་སྤངས་པས་སྨྲ་བ་ཉིད་རྣམ་པར་གཞག་པ་ཡང་མ་ཡིན་ནོ། །ཞེས་དང༌། སྔ་
མ་ལས། སྨྲ་བ་ཉིད་ཡོངས་སུ་སྤངས་ཏེ་ཐམས་ཅད་མཁྱེན་པ་གནས་པ་ཡང་མ་ཡིན་
ཏེ། སྨྲ་བ་ཡོངས་སུ་སྤངས་པའི་ཤིང་ལ་སོགས་པ་དེ་དག་གི་ཐམས་ཅད་མཁྱེན་པ་
ཉིད་དུ་ཐལ་བར་འགྱུར་བའི་ཕྱིར་རོ། །སྨྲ་བ་ཉིད་ནི་ཐམས་ཅད་མཁྱེན་པ་ཉིད་
ཡོངས་སུ་སྤངས་པའང་མ་ཡིན་ཏེ། ཤིང་ལ་སོགས་པ་ཡང་སྨྲ་བ་ཉིད་དུ་ཐལ་བར་
འགྱུར་བའི་ཕྱིར་རོ། །ཞེས་གསུངས་པའི་ཕྱིར་རོ། །
གཅིག་ལ་གཅིག་མ་གྲུབ་པ་ཙམ་སྤངས་པའི་དོན་ཡིན་ན་ནི། སྨྲ་བ་ཉིད་ཡོངས་སུ་
སྤངས་ཏེ་ཐམས་ཅད་མཁྱེན་པ་གནས་པ་ཡང་མ་ཡིན་ཏེ། ཞེས་པ་ལ་སོགས་པ་
གསུངས་པར་མི་རིགས་ཏེ། སྨྲ་བ་ཉིད་ཐམས་ཅད་མཁྱེན་པ་ཤིན་ཏུའང་མ་ཡིན་
པའི་ཕྱིར་རོ། །འགལ་བ་དེ་གཉིས་གནས་པའི་ཡུལ་ཡང་ལྷན་ཅིག་མི་གནས་འགལ་
ནི་དངོས་པོ་གཉིས་ལ་གནས་ཤིང་། ཕན་ཚུན་སྤང་འགལ་ནི་དངོས་པོ་དང་དངོས་
མེད་གཉིས་ཀ་ལ་གནས་པ་ཡིན་ཏེ། གོང་དུ་སྨྲས་པ་དེ་དག་གིས་ཀྱང་ལེགས་པར་
འགྲུབ་ལ། གཞན་ཡང་སློབ་དཔོན་ཆོས་མཆོག་གིས། ཡུལ་ཡང་ཐ་དད་པ་ཡིན་ཏེ།
ཕན་ཚུན་སྤངས་པ་ནི་དངོས་པོ་དང་དངོས་པོ་མེད་པ་མཐའ་དག་ལ་ཡིན་ལ། ལྷན་
ཅིག་ཏུ་མི་གནས་པའི་འགལ་བ་ནི་དངོས་པོ་ཉིད་འབའ་ཞིག་ལ་ཡིན་ནོ། །ཞེས་
231



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
གསུངས་པ་ལྟར་རོ། །གལ་ཏེ་སྔོ་སེར་མི་འགལ་ན་བྱས་པ་དང་རྟག་པ་འགལ་བའི་
རྒྱུ་མཚན་ཅི་ཡིན། དེ་གཉིས་བརྒྱུད་འགལ་ཡིན་པའི་ཕྱིར་ཏེ། རྟག་མི་རྟག་དངོས་ ༡)
འགལ་ཡིན་ལ། བྱས་པ་མི་རྟག་པའི་ཁྱབ་བྱ་ཡིན་པས་ན་རྟག་པ་དང་འགལ་ལོ་
སྙམ་ན། འོ་ན་ནི། སྔོན་པོ་དང་སྔོ་མིན་དངོས་འགལ་ཡིན་ལ། སེར་པོ་སྔོ་མིན་གྱི་
ཁྱབ་བྱ་ཡིན་པའི་ཕྱིར་འགལ་བ་མ་ཡིན་ནམ་ཞེ་ན། མ་ཡིན་ཏེ་དེ་ལྟ་ན་སེར་པོ་
ཆོས་ཅན། དམར་པོའི་ཁྱབ་བྱ་ཡིན་པར་ཐལ། དམར་པོ་དེ་སྔོ་མིན་ཡིན་པའི་ཕྱིར། །
ལན་དངོས་ནི་སྔོ་མིན་ཞེས་པ་སྔོན་པོ་རྣམ་པར་བཅད་པའི་ལྡོག་པ་ཙམ་ལ་གོ་དགོས་
ཀྱི་སེར་པོ་སོགས་ལ་གོ་རྒྱུ་མ་ཡིན་པར་གོང་དུ་བཤད་པ་ལྟར་ཡིན་ནོ། །
1: བྱ་བ་བརྒྱ་དང་ མ ཚན་མཚོན་གྱི་སྐབས། །
མཚན་མཚོན་གྱི་རྣམ་གཞག་སྐབས་སུ། བ་ལང་གི་མཚན་ཉིད་དུ་ནོག་ལྐོག་ཤལ་་་
དང་ལྡན་པ་འགོད་ལ། དེའི་མཚན་ཉིད་ཀྱི་མཚན་ཉིད་དུ་བ་ལང་གི་དངོས་འགལ་
གཅོད་པའི་དོན་ལྡོག་ཏུ་གྲུབ་པ་འགོད་ན། དངོས་འགལ་གཅོད་པའི་དོན་ལྡོག་ཏུ་
གྲུབ་པའི་མཚན་ཉིད་ཡོད་དམ་མེད། ཡོད་ན་དེ་ལའང་མཚན་ཉིད་གཞན་དགོས་
པས་མཚན་ཉིད་ཐུག་མེད་དུ་འགྱུར་ལ། མེད་ན་དེ་ཤེས་བྱ་མ་ཡིན་པར་འགྱུར་ཏེ། །
ཤེས་བྱ་ཀུན་ལ་ཆོས་གསུམ་གྱིས། །ཁྱབ་ཕྱིར་ཞེས་གསུངས་པའི་ཕྱིར་རོ་ཞེ་ན། དེ་
ལ་མཚན་ཉིད་ལོགས་སུ་མེད་པས་ཐུག་མེད་དུ་ཐལ་བའི་སྐྱོན་མེད་ལ། ཤེས་བྱ་མ་
ཡིན་པར་ཡང་མི་འགྱུར་ཏེ། དངོས་འགལ་གཅོད་པའི་དོན་ལྡོག་ཏུ་གྲུབ་པ་ཞེས་བྱ་
བ་དེ་གང་ཡིན་ན། ནོག་ལྐོག་ཤལ་ཉིད་ཡིན་གྱི་དེ་ལས་གཞན་དུ་ཅི་ཡང་མེད་ལ། །
ནོག་ལྐོག་ཤལ་ནི་ཤེས་བྱ་མ་ཡིན་པར་མི་འགྱུར་ཏེ། མཚན་མཚོན་གཞི་གསུམ་ཚང་
བའི་རང་བཞིན་ཅན་གྱི་ཤེས་བྱ་ཡིན་པའི་ཕྱིར་རོ། །དེས་ན་མཚན་ཉིད་ཐུག་མེད་དེ་
232



བློ་གསར་ཡིད་ཀྱི་དགའ་སྟོན་ལས་ཚད་མའི་སྐབས་ཀྱི་དཔྱད་པ།
འདྲ་ནི། བློས་བཏགས་པ་ཙམ་ཡིན་ཏེ། རི་བོང་གི་རྭ་དང༌། རྭའི་གཉེར་མ། གཉེར་
མའི་རིང་ཐུང་ཞེས་བགྲངས་པ་དང་འདྲའོ། །དེ་བཞིན་དུ་ཀ་བ་ཆོས་ཅན། མི་རྟག་
སྟེ། བྱས་པའི་ཕྱིར། ཞེས་སྨྲས་པ་ལ། བྱས་པ་དེར་མི་རྟག་པ་ཡོད་དམ་མེད། མེད་
ན་དེ་རྟག་པར་འགྱུར་ལ། ཡོད་ན་དེ་ལའང་མི་རྟག་པ་གཉིས་པ་ཡོད་དམ་མེད་ཅེས་
སོགས་བསྐལ་བར་བགྲངས་ཀྱང་ཐུག་པ་མེད་པ་བཞིན་ནོ། །དེས་ན་འདི་འདྲའི་
རིགས་རྣམས་ཀུན་དོན་གྱི་གནས་ཚུལ་དང་བློས་བཏགས་ཚུལ་ཤན་མ་ཕྱེས་པ་ཡིན་
ཏེ། དཔེར་ན་རྡུལ་ཕྲན་ཐུག་མེད་དུ་འདོད་པ་བཞིན་ནོ། །རྟོག་གེའི་སྐབས་སུ་འདི་
ལེགས་པར་ཤེས་པ་ནི་གལ་ཆེའོ། ། བརྒྱ་རེ་ལ་སྐུར་བ་
1|:
ཡིད་མངོན་གྱི་སྐབས།
དབང་མངོན་ལ་རྒྱུན་ཡོད་ལ་ཡིད་མངོན་ལ་རྒྱུན་མེད་ཅེས་པའི་དོན་ནི། དབང་
མངོན་སྐད་ཅིག་སྔ་མ་སྔ་མའི་རྗེས་སུ་ཕྱི་མ་ཕྱི་མ་འབྱུང་བའི་རིགས་མཐུན་གྱི་རྒྱུན་
ཡོད་པ་བཞིན་དུ། ཡིད་མངོན་ལ་ཡང་ཡོད་པས་དེ་ཙམ་གྱི་ཆ་ནས་རྒྱུན་ཡོད་མེད་མི་
གཞག་གོ །འོ་ན་གང་ཡིན་ཞེ་ན། དབང་མངོན་ལ་ནི་རང་ལས་ལོགས་སུ་རང་གི་
དབང་པོའི་རྫས་རྒྱུན་ཡོད་དེ། མིག་ཤེས་ལས་ལོགས་སུ་མིག་དབང་ཡོད་པ་ལྟ་
བུའོ། །ཡིད་མངོན་ལ་ནི་དེ་འདྲ་མེད་དེ། དེའི་དེ་མ་ཐག་རྐྱེན་དང་བདག་རྐྱེན་དབང་
པོ་གཉིས་ཀ་རྫས་རྒྱུན་གཅིག་ལས་མེད་ལ། གཅིག་པོ་དེའང་དབང་མངོན་ཉིད་
ཡིན་པའི་ཕྱིར་རོ། །ཞིབ་པར་གོ་བོ་རབ་འབྱམས་པའི་སྡེ་བདུན་རབ་གསལ་ལས་
གསུངས་པ་ལྟར་ལ། དེ་ཉིད་ཀུན་མཁྱེན་མི་ཕམ་པའང་བཞེད་དེ། ལེགས་བཤད་
སྣང་གཏེར་ལས། རྣམ་ཤེས་སྔ་མ་འགགས་མ་ཐག་པ་ལས་ཡིད་དབང་རང་ལ་དེ་
འདྲའི་རྟེན་ལོགས་སུ་མེད་པས་ན། ཞེས་གསུངས་པའི་ཕྱིར་རོ། །གཞན་ཡང་དབང་
233



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
མངོན་ནི་རང་གི་རིགས་འདྲ་སྐད་ཅིག་སྔ་མ་ལས་ཕྱི་མ་སྐྱེ་ལ། ཡིད་མངོན་ནི་སྐད་
ཅིག་རེ་རེ་བཞིན་དུ་དབང་མངོན་ལས་སྐྱེས་པ་རང་གི་རིགས་འདྲ་སྔ་མ་ལས་ཕྱི་མ་
མི་སྐྱེ་སྟེ། དཔེར་ན། སྒྲ་སྐད་ཅིག་རེ་རེ་བཞིན་དུ་མགྲིན་པའམ་དྲིལ་བུ་སོགས་
ལས་སྐྱེ་ཡི་རང་གི་རིགས་འདྲ་སྐད་ཅིག་སྔ་མ་ལས་མི་སྐྱེ་བས་རྒྱུན་མེད་ཅེས་མངོན་
པ་ལས་གསུངས་པ་དང་ཡང་འདྲའོ། ། ་་་་་་་་
ཡུལ་ངེས་ཚུལ་ནི། ཀུན་མཁྱེན་མི་ཕམ་པས་ནི། དོན་ལ་ཡིད་མངོན་གྱིས་ཡུལ་ངེས་
པར་བྱེད་པ་ཡིན་ཡང་རང་སྟོབས་ཀྱིས་མ་ཡིན་ཏེ། དབང་ཤེས་ལ་བརྟེན་དགོས་
པའི་ཕྱིར། དེས་ན་དབང་ཤེས་ཀྱིས་ཡུལ་ངེས་ཞེས་པའི་ཐ་སྙད་འདོགས་དགོས་
པར་བཞེད། སྟ་རེས་ཤིང་བཅད་པ་ཡིན་ཡང་དེས་རང་སྟོབས་ཀྱིས་མ་ཡིན་ཏེ།
སྐྱེས་བུ་ལ་བརྟེན་དགོས་པའི་ཕྱིར། དེས་ན་སྐྱེས་བུ་ཤིང་བཅད་ཅེས་པའི་མིང་
འདོགས་དགོས་པ་བཞིན་ཞེས་བཞེད་དོ། །
མི་ཕམ་རྒྱ་མཚོའི་ལུགས་ལ་དབང་མངོན་ལྔའི་རྗེས་སུ་སྐྱེས་པའི་ཡིད་མངོན་ལྔ་ཀ་
རྣམ་པ་ལྔ་ཡིན་ཡང་། རྫས་ནི་གཅིག་ཡིན་དགོས་ཏེ། གཞན་དུ་ན། གཟུགས་སྒྲ་
སོགས་དུས་མཉམ་དུ་མྱོང་བར་ཡིད་མངོན་གྱིས་ཤེས་ལ་དབང་མངོན་གྱིས་མི་ཤེས་
པའི་རྒྱུ་མཚན་ཅི་ཡང་མེད་པའི་ཕྱིར་རོ། །གཟུགས་སྒྲ་སོགས་ཤེས་པའི་མངོན་སུམ་
རྣམས་ཐ་དད་ཡིན་པས་རྫས་གཅིག་ཏུ་མི་རུང་ངོ་སྙམ་ན། སྐྱོན་མེད་དེ། དཔེར་ན། །
རྣམ་འགྲེལ་གྱི་དགོངས་པ་མཐར་ཐུག་གཟུང་འཛིན་གྲངས་མཉམ་པའི་ལུགས་ལ་
རས་ཁྲ་བོ་མཐོང་བའི་ཚེ་ན། དཀར་པོ་མཐོང་བ་དང་དམར་པོ་མཐོང་བ་སོགས་ཀྱི་
འཛིན་རྣམ་དག་ནང་ཕན་ཚུན་ཐ་དད་ཡིན་ཡང་། ཐ་དད་པ་དེ་དག་རྫས་གཅིག་ཡིན་
པར་རྣམ་འགྲེལ་ལས་གསུངས་པ་དང་། རིགས་པས་ཀྱང་གྲུབ་སྟེ། གཞན་དུ་ན། །
གང་ཟག་ཐ་དད་པའི་མིག་ཤེས་བཞིན་དཀར་པོ་དང་དམར་པོ་སོ་སོར་མཐོང་་་་་
234



བློ་གསར་ཡིད་ཀྱི་དགའ་སྟོན་ལས་ཚད་མའི་སྐབས་ཀྱི་དཔྱད་པ།
ཙམ་དུ་འགྱུར་གྱི། ཁྲ་བོ་མཐོང་བར་མི་འགྱུར་རོ། ། བས་བ ག ་ ག་
དེ་ལྟར་གཟུགས་འཛིན་ཡིད་མངོན་དང་སྒྲ་འཛིན་ཡིད་མངོན་སོགས་རྣམ་པ་ཐ་དད་
པ་ཡིན་ཡང་རྫས་གཅིག་ཚུལ་འདི། འཇམ་དབྱངས་བློ་གཏེར་དབང་པོའི་མཆན་
འགྲེལ་ན་ཤེལ་རྡོའི་དཔེ་ཞིག་གསུངས་སྣང་བ་དེ་ལྟར་དུ་ཤེས་དགོས། རྣམ་ཤེས་
ཚོགས་དྲུག་ལས་མི་འདོད་པ་རྣམས་ཀྱི་ལུགས་ལ་དབང་ཤེས་ལྔ་ལས་གཞན་པའི་
རྣམ་ཤེས་ཐམས་ཅད་ཡིད་ཤེས་ཡིན་དགོས་ཏེ། རང་རིག་ནི་ཤེས་པ་ཐམས་ཅད་ཀྱི་
གསལ་རིག་གི་ཆ་ཙམ་ལས་གཞན་དུ་མ་གྲུབ་པར་འདོད་པའི་ཕྱིར་རོ། །
བ་བྱ་ མ ངོན་སུམ་འགྲོས་གཉིས་པ་སྐྱེ་ཚུལ་གྱི་རེའུ་མིག་བཞུགས་སོ། །
དབང་པོ ། ༡
ཡིད་བྱེད། ༡
དབང་ཤེས་
ཡིད་མངོན
༨
༨
༧
༩ ༡༠ ༡༡ |༡༢
༩ ༡༠ ༡༡ |༡༢
༨ ༩ ༡༠ ༡༡ ༡༢
༧ ༨ ༩ ༡༠ ༡༡ |༡༢
ཡུལ། ༡༢
དབང་པོ ༡ | ༢ | ༣
ཡིད་བྱེད༡ ༢ ༣
༢] (༩ ] ༡༠ ] ༡༡ [ ༡༢
༧ ༨།༩ [ ༡༠ |༡༡ | ༡༢
སྐད་ཅིག་དང་པོའི་ཡུལ་དང་དབང་པོ་ཡིད་ལ་བྱེད་པ་གསུམ་པོ་ཚོགས་པ་ལས་་་་་་
235



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
དབང་ཤེས་སྐད་ཅིག་དང་པོ་སྐྱེས་ཤིང་། དབང་ཤེས་དེ་ཉིད་ཀྱིས་ཡིད་མངོན་གྱི་
བདག་རྐྱེན་དང་དེ་མ་ཐག་རྐྱེན་གཉིས་ཀ་བྱེད་པ་ཡིན་པས་དེ་དང་ཡུལ་གྱི་སྐད་ཅིག་
གཉིས་པས་ཡིད་མངོན་སྐད་ཅིག་དང་པོ་སྐྱེད་དོ། །དེས་ན་ཡིད་མངོན་སྐད་ཅིག་
དང་པོ་དེ་ཉིད་ཡུལ་གྱི་སྐད་ཅིག་མ་གསུམ་པ་དང་དུས་མཉམ་པ་ཡིན་ནོ། །དེ་ནས་
བཟུང་རང་རིག་མངོན་སུམ་ལོགས་སུ་བགྲངས་ན་མངོན་སུམ་འགྲོས་གསུམ་པ་་་་
དང་མ་བགྲངས་ན་འགྲོས་གཉིས་པའོ། །མཇུག་རྫོགས་པ་ན་དབང་པོ་ཉམས་པ་
ཡིན་ན་ཡིད་མངོན་གཅིག་དབང་མངོན་གྱི་རྗེས་སུ་སྐྱེ་སྟེ། དབང་ཤེས་སྐྱེས་ཟིན་པའི་
འོག་ཏུ་དབང་པོ་མེད་ཀྱང་དབང་ཤེས་དེ་ཉིད་དང་དེ་དང་དུས་མཉམ་པའི་ཡུལ་གྱིས་
ཡིད་མངོན་ཐ་མ་དེ་སྐྱེད་པའི་ཕྱིར་རོ། །གལ་ཏེ་ཡུལ་ཉམས་པ་ཡིན་ན་ནི་རྗེས་སུ་སྐྱེ་
བར་མི་འགྱུར་ཏེ་དབང་མངོན་སྐད་ཅིག་ཐ་མའི་དུས་སུ་ཡིད་མངོན་གྱི་བདག་རྐྱེན་
དང་དེ་མ་ཐག་རྐྱེན་ཚང་ནའང་དམིགས་རྐྱེན་མ་ཚང་བའི་ཕྱིར་སྙམ་དུ་སེམས་སོ། །
དེས་ན་རེའུ་མིག་སྔ་ཕྱི་གཉིས་ལས་སྔ་མ་ནི་བདག་རྐྱེན་དབང་པོའི་བྱེད་པ་མ་ཚང་
བའི་དབང་གིས་ཡིད་མངོན་མུ་མཐུད་དུ་མ་སྐྱེས་པ་དང༌། ཕྱི་མ་ནི་དམིགས་རྐྱེན་
ཡུལ་མ་ཚང་བའི་དབང་གིས་ཡིད་མངོན་མཇུག་རྫོགས་པའི་དབང་དུ་བྱས་པ་ཡིན་
ནོ། །ཞེས་པའང་ཚུལ་ཁྲིམས་བློ་གྲོས་ཀྱིས་བྲིས་པ་དགེ་ལེགས་སུ་གྱུར་ཅིག། །།
236



བློ་གསར་ཡིད་ཀྱི་དགའ་སྟོན་ལས་གླང་དར་མ་བཀྲོངས་པའི་རྗེས་འབྲས་ལ་དཔྱད་པ།
༄༅། །རྒྱལ་པོ་གླང་དར་མ་བཀྲོངས་པའི་རྗེས་འབྲས་
ལ་དཔྱད་པ།
འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ། །
གངས་ཅན་བོད་ཀྱི་ཡུལ་འདིར་ལོ་ཁྲི་ཕྲག་དུ་མའི་གོང་རོལ་ནས་མིའི་རིགས་གནས་
ཤིང་། ལོ་སྟོང་ཕྲག་དྲུག་ཙམ་གྱི་གོང་རོལ་ནས་ཀྱང་ལི་ལྕགས་བཞུ་བཏུལ་སོགས་
དང་༑ དཀར་ཡོལ་བཟོ་བ་སོགས་ཀྱི་རིག་གནས་ལག་ཤེས་དག་ཀྱང་དར་བ་
དེང་དུས་སུ་བོད་ཀྱི་ཡུལ་ནས་བྱུང་བའི་གནའ་རྫས་རྣམས་ཀྱི་ཐོག་ནས་གསལ་བར་
ཤེས་པ་ཡིན། ལོ་སུམ་སྟོང་ལ་ཉེ་བའི་དུས་སུ་བདག་ཅག་གི་སྟོན་པ་མཉམ་མེད་
ཐུབ་པའི་དབང་པོའི་གསུང་ལས་ཀྱང་བོད་ཀྱི་ལོ་རྒྱུས་བྱུང་ངོ༌། །ཁྱད་པར་དུ་བོད་རྗེ་
གཉའ་ཁྲི་བཙད་པོ་ནས་བཟུང་བོད་ཀྱི་རྒྱལ་པོ་རིམ་བྱོན་རྣམས་ཀྱིས་བོད་གངས་ཅན་
གྱི་ལྗོངས་འདིར་ཆོས་དང་ཆབ་སྲིད་གཉིས་ཆར་གྱིས་ཆེས་ཕུན་སུམ་ཚོགས་པར་མཛད་
དེ་བོད་འབངས་ཐམས་ཅད་ཚེ་འདི་ཕྱི་གཉིས་ཀར་བདེ་ཞིང་སྐྱིད་པ་བྱུང་། བཙད་པོ་
རྒྱལ་བློན་རྣམས་ཆོས་དང་འཇིག་རྟེན་གང་ལའང་མཁྱེན་རྒྱ་ཆེ་ཞིང་།
འབངས་ལ་བྱམས། དཔའ་ཞིང་བརྟུལ་ཕོད་དང་ལྡན་པ་ནི་བློ་ཡུལ་ལས་འདས་པ་
ཞིག་སྟེ། རྒྱ་ནག་གི་ཐང་གི་ལོ་རྒྱུས་ཡིག་ཚང་ལས། བོད་ལྟ་བུ་དཔའ་བ་དང་རྟུལ་
ཕོད་པ། རྒྱའི་རྒྱལ་པོ་ཧན་དང་། གཡུ་དང་། ཅེའུ་ལ་སོགས་པའི་དུས་སུའང་བྱུང་བ་
མེད་ཅེས་གྲག་གོ །ཞེས་ཟེར་བ་ལྟར་ཏེ། རང་རེའི་ལོ་རྒྱུས་ཡིག་ཚང་དག་ལས་ཆེས་
གསལ་བ་ཡིན་ནོ། །བོད་ཀྱི་རྒྱལ་རབས་ལས་སྐྱིད་པའི་གདུང་རབས་ཕྱེད་དང་བཅུ་
གསུམ་དང་ཤིན་ཏུ་སྐྱིད་པའི་གདུང་རབས་ལྔའི་དུས་སུ་ནི་མངའ་ཐང་གི་ཁྱབ་རྒྱ་དང་
237



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
སྟོབས་འབྱོར་རབ་ཏུ་རྒྱས་ལ་དམ་པའི་ཆོས་ཀྱང་ཤིན་ཏུ་དར་རོ། །
དེ་ལྟ་བུའི་ངོ་མཚར་རྨད་དུ་བྱུང་བའི་རྒྱལ་རབས་ལོ་རྒྱུས་འཛམ་གླིང་གི་མིས་མཐོང་
ན་ཡིད་འཕྲོག་པ་དེའི་ཐ་མའི་རྒྱལ་པོ་ནི་མངའ་བདག་ཁྲི་རལ་བ་ཅན་ཏེ།དེས་མངའ་
ཐང་གི་རྒྱ་བསྐྱེད། རྒྱ་བོད་ཀྱི་ས་མཚམས་ཕྱེས་ཏེ། བཀའ་གཙིགས་ཀྱི་ཡི་གེ་རྡོ་རིང་
གསུམ་བརྐོས། སྐད་གསར་བཅད་ཀྱིས་སྡེ་སྣོད་གསུམ་སོགས་རིག་པའི་གཞུང་ལུགས་
རྣམས་ཡང་དག་པར་གཏན་ལ་ཕབ། དེར་མ་ཟད་ཐ་ན་བྲེ་སྲང་གི་ཚད་ཚུན་ཆད་གཏན་
འབེབས་མཛད། དགེ་བ་བཅུའི་ཁྲིམས་ཀྱིས་བོད་འབངས་མ་ལུས་བདེ་ཞིང་སྐྱིད་
པར་མཛད་དེ། ཆོས་འབྱུང་མཁས་པའི་དགའ་སྟོན་ལས། བོད་འབངས་ཐམས་ཅད་
དགེ་བཅུ་ལ་ལོངས་སྤྱོད་བདེ་སྐྱིད་ལྷ་དང་མཚུངས། ཆབ་འབངས་རྒྱ་ཆེ་སྟེ། སྔར་ཡབ་
མེས་ཀྱི་སྐུ་རིང་ལ་མ་འདུས་པ་ཤར་སྐར་མ་སྨིན་དྲུག་འཆར་བའི་འོག་རྒྱ་ནག་སོ་ལོན་
ཤན་གྱི་རི་རྒྱུད་དར་དཀར་གྱི་ཡོལ་བ་འདྲ་བ་ལ་གཏུགས། བྱང་ཧོར་གྱི་སོ་མཚམས་
བྱེ་མ་སྒང་རིང་ཉ་རྨང་མའི་རྒྱབ་འདྲ་བ་ལ་གཏུགས། ། ནུབ་སྟག་གཟིག་གི་སོ་
མཚམས་སྦ་སྟག་ཤ་དུང་གི་སྒོ་མོ་ལ་གཏུགས། ལྷོ་ཕྱོགས་བྲམ་ཟེའི་ཡུལ་ལས་བརྒལ་
བར་གཏུགས་ཏེ། འཛམ་གླིང་སུམ་གཉིས་ལས་ཆེས་ལྷག་པར་མངའ་དབང་མཛད་
དོ༑ ༑ཞེས་གསུངས་པ་བཞིན་ནོ། །
དེ་ཡན་ཆད་ཀྱི་བོད་ཀྱི་རྒྱལ་པོ་རྣམས་ཀྱི་མཛད་སྤྱོད་ནི་ཆོས་སྲིད་གཉིས་ཆར་གྱི་ཕྱོགས་
ནས་ཤིན་ཏུ་རླབས་ཆེ་ཞིང་འགྲན་པའི་ཟླ་དང་བྲལ་བ་ནི། དུས་ཀྱི་མཐའ་འདིར་ཡང་
གདུང་བའི་ཡིད་ཀྱི་བདུད་རྩི་དམ་པའོ། །དེ་ནས་འབས་སྟག་རྣ་ཅན་ལ་སོགས་པ་སྡིག་
བོན་འགའ་ཞིག་གིས་ཆོས་ཁྲིམས་བཤིག་པར་འདོད་ནས་བཙད་པོའི་སྨན་ལྟ་སྲས
གཙང་མ་མོན་ཡུལ་དུ་སྤྲུག བཙུན་མོ་ངང་ཚུལ་མ་དང་བྲན་ཀ་དཔལ་ཡོན་མཛའ་ཞེས་
རྒྱལ་པོ་ལ་སྙན་ཕྲ་གསོལ་བས་བཙུན་མོ་རང་ལྕེབས་ནས་ཤི བློན་པོ་དེ་ཉིད་འབས་
238



བློ་གསར་ཡིད་ཀྱི་དགའ་སྟོན་ལས་གླང་དར་མ་བཀྲོངས་པའི་རྗེས་འབྲས་ལ་དཔྱད་པ།
སྟག་རྣ་སོགས་ཀྱིས་བཟུང་ནས་བཀྲོངས། དེ་རྗེས་རྒྱལ་པོ་རྒུན་ཆང་མྱོས་པར་གསོལ་
ཏེ་གཟིམ་པ་ན། འབས་སྟག་རྣ་ཅན་དང་། ལྕོག་རོ་ལྷ་ལོད་དང་། ལེགས་སྡུག་བཙན་
ཏེ་སྡིག་བློན་གསུམ་གྱིས་བཀྲོངས་ཏེ། བོད་བདེ་སྐྱིད་ཀྱི་ཉི་མ་གཏན་དུ་བསྣུབས། །
ཆེན་པོ་བོད་ཀྱི་རྒྱལ་རབས་འཛམ་གླིང་གི་ལོ་རྒྱུས་ཁྲོད་ན་ངོ་མཚར་རྨད་དུ་བྱུང་བའི་
གཟི་འོད་རྣམ་པར་བཀྲ་བ་དེའི་མཇུག་ཡོངས་སུ་རྫོགས་པར་བྱས། བོད་མགོ་མེད་
འཐོར་ཞིག་ཏུ་འགྲོ་བའི་རྨང་གཞི་མ་ཚང་བ་མེད་པར་བཏང་བ་ཡིན་ནོ། །དེ་ལྟར་
དུའང་ཆོས་འབྱུང་མཁས་པའི་དགའ་སྟོན་ལས། དེ་ནས་བོད་འབངས་ཡོངས་ཀྱི་བསོད་
ནམས་ནི། །སྣུམ་ཟད་མར་མེ་ལྟ་བུར་ཡལ་ལ་ཐུག །རྗེ་ཡི་མངའ་ཐང་དགུན་ཁའི་ཆུ་
བཞིན་བྲི། །རྒྱལ་ཁྲིམས་སོག་རུལ་ཕོན་ཐག་བཞིན་དུ་ཞིག །ཆབ་སྲིད་ཕན་བདེ་ནམ་
མཁའི་འཇའ་བཞིན་ཡལ། །ནག་ཕྱོགས་སྤྱོད་པ་དཔྱིད་ཀྱི་རླུང་བཞིན་ལངས། །ཞེས་
གསུངས་པ་ལྟར་རོ། ། |
དེ་རྗེས་དར་མ་འུ་དམ་བཙན་ཁྲིར་བཞག འདི་ནི་མཁྱེན་རྒྱ་ཆུང་ལ་རྒྱུད་གྱོང་པ། བ་
ལང་གི་ཤ་ཚུགས་སུ་ཡོད་པས་འབངས་ཀྱིས་གླང་དར་མ་ཞེས་གཏགས། ལོ་དྲུག་ལ་
རྒྱལ་པོ་བྱས། དེའི་ཚེ་སད་སེར་དང་ཡམ་ནད་བྱུང་བར་ཆོས་བྱེད་པ་བཀྲ་མི་ཤེས་སོ་
ཞེས་པའི་སྙད་བཏགས་ནས་ཆོས་བསྣུབས། ཇོ་བོ་རྣམ་གཉིས་དང་བྱམས་པ་ཆོས་་་་་
འཁོར་མ་ཆུ་ལ་བསྐུར་བར་བརྩམས། ལྷ་ས་དང་བསམ་ཡས་གཉིས་ཀར་བཤས་
ཁང་བྱས། སྔར་ཡབ་མེས་ཀྱི་སྐུ་རིང་ལ་བྱས་པའི་ལྷ་ཁང་མང་པོ་བཤིག གསུང་
རབ་རྣམས་མེ་ལ་བསྲེགས། ཆུ་ལ་བསྐྱུར། ས་འོག་ཏུ་བཅུག་ནས་བརླགས། རྨ་རིན་
ཆེན་མཆོག་དང་མྱང་ཏིང་འཛིན་བཟང་པོ་སོགས་མཁས་པ་མང་པོ་བཀྲོངས། པཎྜི་
ཏ་བྲོས་མ་ཐུབ་པ་རྣམས་མོན་ལ་བཙོངས། རབ་ཏུ་བྱུང་བ་ཕལ་ཆེར་བྲོས། འབྲོ་མ་
ཐུབ་པ་རྣམས་ཁྱིམ་སར་ཕབ། མ་ཉན་པ་རྣམས་བསད། ལ་ལ་རྒྱལ་བློན་གྱི་རྟ་འབབ་
239



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
འཛེག་གི་སྟེགས་བུ་བྱས། ལ་ལ་རི་དྭགས་བཤོལ་དུ་བཅུག་གོ །དེ་ལྟར་བྱས་པ་ནི་
ལྷ་ལུང་དཔལ་གྱི་རྡོ་རྗེས་རང་སྲོག་བློས་བཏང་སྟེ། བོད་འབངས་སྤྱིའི་དོན་དུ་བཙད་
པོ་རིམ་བྱོན་རྣམས་ཀྱི་ནོར་དང་ཚེགས་ལ་མ་ལྟོས་པར་བསྒྲུབས་པའི་རིག་གནས་ལྷག་
འཕྲོ་རྣམས་བསྐྱབ་པའི་ཕྱིར་དུ་རྒྱལ་པོ་བཀྲོངས་སོ། ། | ད །
དེ་ལ་དེང་སང་གི་ལོ་རྒྱུས་སྨྲ་བར་རློམ་པ་ཁ་ཅིག་ན་རེ། དར་མ་ནི་བོད་ཀྱི་ལོ་རྒྱུས་
ཐོག་ཏུ་བསྒྱུར་བཅོས་པ་ཞིག་ཡིན། ཞེས་དང༌། དར་མའི་བྱ་བ་དེས་ཐོན་སྐྱེད་ནུས་
ཤུགས་འཕེལ་རྒྱས་ལ་ཕན་པ་དང༌། མི་དམངས་ཀྱི་ཁུར་ཇེ་ཡང་དུ་འགྲོ་བ་དང་རྒྱལ་
ཁབ་ཀྱི་ནོར་སྲིད་འགྲོ་གྲོན་ལ་ཁེ་ཕན་ཡོད་ཅེས་འཆད་པར་བྱེད་དོ། །གཞན་ཡང་
འགའ་ཞིག་ན་རེ། དེ་ལྟར་སྤྱི་ལོ་༨༤༡པའི་ལྕགས་བྱ་ལོར་བཙན་པོ་དར་མས་སྲིད་
སྐྱོང་ལམ་ལུགས་བཅོས་བསྒྱུར་བྱས་ཏེ་གྲྭ་བཙུན་རྣམས་ཀྱི་འཚོ་བ་རང་ཁ་རང་གསོ་
བྱེད་དགོས་པའི་བཀའ་ལུང་བསྒྲགས་རྗེས། དེ་དག་ཡི་མ་རང་ནས་མཐར་ལྷ་ལུང་
དཔལ་གྱི་རྡོ་རྗེས་ལྐོག་མདའ་འཕངས་ཏེ་རྒྱལ་པོ་བཀྲོངས། ཞེས་དང༌། ཆོས་ཀྱི་
དབང་ཤུགས་ཆེ་དྲགས་པས་སྲིད་དོན་ལ་རྒུད་རྐྱེན་བྱས་སྟབས། བོད་ཀྱི་ཡུལ་དུ་ཆོས་
ཀྱི་བྱེད་སྒོ་ཁག་ལ་ཚོད་འཛིན་བྱེད་ཅིང་། ཅེས་དང་། བཙན་པོ་དར་མས་ཀྱང་ཡབ་
མེས་བཞིན་དུ་སངས་རྒྱས་ཆོས་ལ་དད་གུས་བྱེད་པའི་རྨང་གཞིའི་ཐོག་ཆོས་པ་རྣམས་
ཀྱང་ཐོན་སྐྱེད་ངལ་རྩོལ་ལ་ཞུགས་ནས་ཆོས་དང་ཐོན་སྐྱེད་ཟུང་འབྲེལ་བྱས་ཡོད་པས་
ཆོས་པ་རྣམས་མི་དགའ་ནས། ཞེས་སོགས་ཟེར་རོ། །མ ་ བཀོ
དེ་ལ་གཟུ་བོར་གནས་པའི་བློས་རྣམ་པར་དཔྱད་ན། དང་པོ། གླང་དར་མ་ལོ་རྒྱུས་
སྟེང་དུ་སྲིད་སྐྱོང་བཅོས་སྒྱུར་པ་ཞིག་ཡིན་ཞེས་ཟེར་བ་ནི་མི་འཚམ་པར་སེམས་ཏེ།
སྲིད་སྐྱོང་བཅོས་སྒྱུར་པ་ཞིག་ཡིན་ན་ཡབ་མེས་གོང་མ་རྣམས་ཀྱིས་མ་ཐོན་པའི་སྒྱུར་
བཅོས་ཀྱི་བྱེད་ཐབས་ལ་བརྟེན་ནས་བོད་ཀྱི་རིག་གནས་དང༌། དཔལ་འབྱོར། ཆབ་
240



བློ་གསར་ཡིད་ཀྱི་དགའ་སྟོན་ལས་གླང་དར་མ་བཀྲོངས་པའི་རྗེས་འབྲས་ལ་དཔྱད་པ།
སྲིད་བཅས་ལ་སྔ་ན་མེད་པའི་འཕེལ་རྒྱས་ཁྱད་དུ་འཕགས་པ་ཞིག་བྱུང་ཡོད་ན་ད་
གདོད་སྲིད་སྐྱོང་བཅོས་སྒྱུར་པ་ཞེས་བརྗོད་ཆོག་ནའང་། དར་མས་རྒྱལ་སྲིད་ལོ་དྲུག་
ཏུ་བསྐྱངས་ཀྱང་བོད་ཀྱི་ཆོས་སྲིད་གཉིས་ཆར་གྱི་ཐད་ལ་བཙད་པོ་སྔ་མ་རྣམས་ལྟ་
བུའི་ཕྱག་རྗེས་དམིགས་བསལ་བ་འདི་བྱས་ཞེས་པ་ཅི་ཡང་འཇོག་རྒྱུ་མི་རྙེད་པར་མ་
ཟད་དམ་པའི་ཆོས་བསྣུབས་པའི་དབང་གིས་བློན་འབངས་ཕལ་མོ་ཆེ་ཤིན་ཏུ་སྡུག་
བསྔལ་བར་གྱུར་པ་དང་། རང་ཉིད་ཆང་རག་ལ་བག་མེད་དུ་སྤྱོད་ཅིང་། མ་རབས་
ཀྱི་སྤྱོད་པས་དུས་འདའ། རྒྱལ་སྲིད་ཚུལ་བཞིན་དུ་མ་བསྐྱངས་པས་བོད་རྒྱལ་ཁབ་
འཐོར་ཞིག་ཏུ་སོང་བ་ཡིན་ཏེ། རང་རེའི་ལོ་རྒྱུས་དག་ལས། དེའི་ཚེ་བློན་འབངས་
ཆོས་ལ་དགའ་བ་ཐམས་ཅད་འདུས་ནས་ངུ་འབོད་དང་མྱ་ངན་བྱས། རྒྱལ་པོ་ཆེན་
པོ་སངས་རྒྱས་ཀྱི་བསྟན་པ་རིན་པོ་ཆེ་ལ་འདི་ལྟ་བུ་མཛད་པར་མི་རིགས། ཡབ་མེས་
ཐམས་ཅད་ཀྱི་ཡིག་ཚང་དང་དཀོར་མཛོད་ཀྱི་སྒྲོན་བུ་རྡོ་རིང་གི་ཡི་གེ་ཐམས་ཅད་
གཟིགས་ཤིག་ཅེས་མགྲིན་གཅིག་ངུ་འབོད་ཆེན་པོ་བྱས། རྒྱལ་པོ་ནུབ་ཕྱོགས་གླ་བའི་
ཚལ་ན་མིག་མང་རྩེ་ཞིང་ཡོད་པ་འབངས་རྣམས་ཀྱི་ངུ་འབོད་ཐོས་པས་སེམས་མ་བདེ་
སྟེ༑ ཞེས་དང་། ཐང་གི་ཡིག་ཚངས་ལས། ལོ་དེ་ཉིད་ལ་གཅུང་པོ་ཐ་མུ་ཞེས་པ་རྒྱལ་
སར་བསྐོས། དེ་ཆང་ལ་དགའ་ཞིང་སྤྱོད་པ་ངན་པས་བོད་ཀྱི་རྒྱལ་ཁམས་ཐམས་
ཅད་འཁྲུགས། སི་ཧེ་ཅེའུ་ལ་བོད་དབང་བའི་རི་བརྩིགས་ཡོད་པ་འགྱེལ། ཀླུ་ཆུ་ཞག་
གསུམ་གྱེན་ལ་ལོག ལྟས་ངན་བྱུང་ཞིང་རྒྱལ་ཁམས་ཞིག་པ་ཡིན་ནོ། །ཞེས་སྨྲས་
པའི་ཕྱིར་རོ། །
གཉིས་པ། དར་མའི་བྱ་བ་དེས་ཐོན་སྐྱེད་ནུས་ཤུགས་ལ་ཕན་ཞེས་པ་སོགས་ཀྱང་མ་
བརྟགས་པ་ཡིན་ཏེ། དར་མས་ཡབ་མེས་གོང་མ་རྣམས་ཀྱི་འབད་པ་ཆེན་པོས་དཀའ་
ཚེགས་དང་ནོར་རྫས་རབ་ཏུ་མང་པོས་བསྒྲུབས་པའི་རིན་ཐང་དང་བྲལ་བའི་རིག་
241



དང་ལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
དངོས་དང་རིག་གཞུང་ཐམས་ཅད་འཛེམ་མེད་དུ་གཏོར་བརླག་བྱས། ཤེས་རིག་
ལག་རྩལ་གྱི་འབྱུང་ཁུངས་མཁས་པ་ཡོན་ཏན་ཅན་རྣམས་དམར་གསོད་དང་རྒྱང་འབུད་
བཏང་། དད་ལྡན་དམངས་ཚོགས་ཡོངས་ཀྱི་སེམས་ལ་སྡུག་བསྔལ་གྱི་ཁུར་བཟོད་
བླགས་མེད་པ་ཞིག་བཀལ། ཆེན་པོ་བོད་ཀྱི་རྒྱལ་ཁབ་རྩ་བ་ནས་འཇིག་པའི་གཞི་
བཏང་བའི་ཕྱིར་རོ། །
གསུམ་པ། དར་མས་ཆོས་པ་རྣམས་ཀྱི་རང་ཁ་རང་གསོ་བྱེད་དགོས་པའི་བཀའ་ལུང་
བསྒྲགས་པ་དང་། ཆོས་ཀྱི་བྱེད་སྒོ་རྣམས་ལ་ཚད་འཛིན་བྱས་པ་དང་། ཆོས་དང་ཐོན་
སྐྱེད་ཟུང་འབྲེལ་བྱེད་དགོས་ཞེས་སྨྲས་ཟེར་བ་ནི་རྟོག་བཟོ་ཁོ་ན་སྟེ། དར་མས་སྐབས་
དེར་གནུབས་སངས་རྒྱས་ཡེ་ཤེས་ཀྱི་རྫུ་འཕྲུལ་བསྟན་པ་ལ་འཇིགས་ནས་ཁྱོད་ལ་
གནོད་པ་མི་བྱེད་ཅེས་བཏང་བ་ལས་གཞན་རབ་ཏུ་བྱུང་བ་ཡོངས་རྫོགས་བཙན་དབང་
གིས་བསླབ་པ་ལས་ཕབ་པ་དང༌། གསོད་པ་དང་། སྨྱུག་པ་དང་། རྟ་འབབ་ཞོན་
གྱི་སྟེགས་བྱེད་པ་སོགས་ཀྱིས་བྲན་གཡོག་ཏུ་བཀོལ་བ་དང་། མི་འདོད་པའི་ལས་
རི་དྭགས་བཤོལ་བ་སོགས་ཆེད་དུ་བྱེད་བཅུག་ནས་དགེ་འདུན་གྱི་སྡེ་རྣམས་རྩ་གཏོར་
དུ་བཏང་བར་ཁུངས་ཐུབ་ཀྱི་ལོ་རྒྱུས་ཐམས་ཅད་ན་གསལ་བས་རང་ཁ་རང་གསོ་
བྱེད་དགོས་ཞེས་པ་དང་ཐོན་སྐྱེད་དང་ཆོས་ལུགས་ཟུང་འཇུག་བྱེད་དགོས་ཞེས་བརྗོད་
པ་ཙམ་གྱིས་ག་ལ་ཚད། རང་ཁ་རང་གསོ་དགོས་ཞེས་བརྗོད་པ་ཙམ་ལ་བློན་འབངས་
རྣམས་ཀྱིས་ངུ་ཅོ་དུར་རེ་སངས་རྒྱས་ཀྱི་བསྟན་པ་ལ་འདི་ལྟར་བྱེད་མི་རུང་ཞེས་ཞུ་བ་
ནན་མོ་དེ་འདྲ་བྱེད་དགོས་དོན་ཡང་ག་ལ་ཡོད། དེ་བཞིན་དུ་ཆོས་ལུགས་བྱེད་སྒོ་ལ་
ཚད་འཛིན་བྱས་ཞེས་པའང་མི་འཐད་དེ། ཚད་འཛིན་བྱས་པ་ཙམ་ཡིན་ན་ཚད་ངེས་
ཅན་གྱི་ཆོས་ལུགས་བྱེད་སྒོ་ཡོད་དགོས་ན། བསྟན་པའི་ལྟེ་གནས་ལྷ་ས་དང་བསམ་
ཡས་དག་ཏུ་བཤས་རྭ་བྱས་པ་དང་། གཙུག་ལག་ཁང་རྣམས་བཤིག དཔེ་རྣམས་མེ་
242



བློ་གསར་ཡིད་ཀྱི་དགའ་སྟོན་ལས་གླང་དར་མ་བཀྲོངས་པའི་རྗེས་འབྲས་ལ་དཔྱད་པ།
ལ་བསྲེགས་པ་སོགས་ཀྱིས་བསྟན་པ་གཞི་མེད་བྱས་པས་ཚད་འཛིན་ཙམ་ཞིག་ཅི་ལྟར་
ཡིན༑ རྨ་གཡོ་གཙང་གསུམ་མདོ་སྨད་དུ་བྲོས་ཚུལ་འདིས་ཀྱང་ཅི་ཡིན་གསལ་བར་
ཤེས་ནུས་སོ།
བཞི་པ་ནི། ཆོས་པ་རྣམས་ཀྱིས་རང་ཁ་རང་གིས་གསོ་དགོས་ཞེས་བརྗོད་པ་ལ་མ་
དགའ་ནས་ལྷ་ལུང་དཔལ་རྡོར་གྱིས་བཀྲོངས་ཟེར་བ་ནི། ཆོས་པ་རྣམས་ལ་ཧ་ཅང་
ཐལ་དྲགས་པའི་སྐུར་འདེབས་ཡིན་ཏེ། རང་ཁ་རང་གསོ་དགོས་ཞེས་བརྗོད་པ་ཙམ་
ཞིག་གིས་བོད་ཀྱི་རྒྱལ་པོ་བཀྲོང་བའི་སྦྱོར་བ་རྩོམ་པ་ནི་བྱང་སེམས་བདག་ཉིད་ཆེན་
པོ་ལྷ་ལུང་དཔལ་རྡོར་ལྟ་བུ་ལ་ཐ་ན་རྨི་ལམ་དུའང་འབྱུང་མི་སྲིད་ངེས་ཅན་ཡིན་ནོ།།
དེས་ན་འདི་ནི་ཆོས་ལུགས་ཡིན་ན་རྨོངས་དད་དང་ཆོས་པ་ཡིན་ན་བཤུ་གཞོག་པ་་་་
ཡིན་ཟེར་བའི་དུག་རོ་ཁོང་དུ་གནས་པས་བསླངས་པའི་ཕྱོགས་ལྷུང་གི་བསམ་ཚུལ་
རྒྱུ་མཚན་སྤུ་ཙམ་ཡང་མེད་པའི་འཆལ་ངག་འབའ་ཞིག་གོ །དེས་ན་ལྷ་ལུང་དཔལ་
རྡོར་གྱིས་རྒྱལ་པོ་བཀྲོངས་པའི་རྒྱུ་མཚན་ནི། དར་མས་བོད་ཆེན་པོའི་ཆབ་སྲིད་
མངའ་ཐང་ཡར་རྒྱས་སུ་མི་གཏོང་བར་མ་ཟད་ལོ་དྲུག་པོའི་རིང་ལ་དཔལ་འབྱོར། །
རིག་གནས། ཆབ་སྲིད་ཐམས་ཅད་ཇེ་བས་ཇེ་རྒུད་དུ་བཏང་སྟེ། བོད་འབངས་སྡུག་
བསྔལ་གྱི་མུན་པས་ནོན། ཁྱད་པར་དུ་འཛམ་གླིང་ན་རིན་ཐང་དང་བྲལ་བའི་རིག་
གཞུང་ལ་གཏོར་བརླག་བློ་ཡུལ་ལས་འདས་པ་བྱས་པ་ན། དར་མས་བོད་ཡར་རྒྱས་
སུ་མི་གཏོང་བ་ནི་ཐག་གིས་ཆོད་ལ། འདི་མུས་སུ་བཞག་ན་བོད་ཀྱི་ཆབ་སྲིད་རིག་
གཞུང་ཐམས་ཅད་གཞི་མེད་དུ་གཏོང་བར་ངེས་པས་དེ་ལས་ལྷག་འཕྲོ་ཅུང་ཟད་འདི་
བསྐྱབ་པའི་ཕྱིར་དུ་བསྒྲལ་ན་དགའ་སྙམ་སྟེ། རང་དོན་བློས་བཏང་ནས་བོད་འབངས་
ཡོངས་ཀྱི་ཆེད་དུ་བཀྲོངས་པ་ཡིན་གྱི། གནའ་ནས་དེང་གི་བར་དུ་སྐྱེ་བོ་དག་གིས་
རང་གི་ཁེ་ཕན་ཅུང་ཟད་རེ་ཙམ་གྱི་ཕྱིར་དུ་རྒྱལ་པོ་བཀྲོངས་པ་ནི་བགྲང་གིས་མི་ལང་
243



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ། །
བ་ཞིག་ཡོད་ཀྱང་དེ་དག་དང་ཚུལ་འདི་མི་འདྲའོ། ། ག་ད་བ་མ་འ་ར་བ་ན།
ཡང་ཁ་ཅིག་ན་རེ། དེ་ལྟར་ལྷ་ལུང་དཔལ་གྱི་རྡོ་རྗེས་བཙད་པོ་དར་མ་བཀྲོངས་པའི་
གྲུབ་འབྲས་དངོས་པོ་གང་ཐོབ་ཅེ་ན། སོ་ནམ་གྱི་ཞིང་པ་དང་། གནག་ཕྱུགས་ཀྱི་རྫི་
བོ་ཡན་གྱིས་བློས་ཞིབ་མོར་དཔྱད་ན་ཤེས་གསལ་ལྟར། མངའ་རིས་མན་དང་མདོ་
ཁམས་ཡན་གྱི་བོད་ཡོངས་ལ་དབང་སྒྱུར་བྱེད་པའི་ཆེན་པོ་བོད་ཀྱི་རྒྱལ་ཁམས་ཞེས་
པ་དེ། སོག་མའི་ཕོན་ཐག་ཆད་པ་ཇི་བཞིན་སིལ་བུར་འཐོར་ནས། ལོ་ངོ་བདུན་ཅུ་
ལྷག་ཙམ་གྱི་རིང་ལ་རྒྱུན་ཆད་མེད་པའི་ཟིང་ཆ་དང་འཁྲུག་རྩོད་ལངས་ཏེ། བན་བོན་
གཉིས་ཀའི་བསྟན་པ་མིང་གི་ལྷག་མ་ཙམ་དུ་གྱུར་ཅིང་། ལོ་ངོ་བརྒྱ་ཕྲག་དུ་མའི་རིང་
ལ༑ མི་རབས་ནས་མི་རབས་བརྒྱུད་དེ་འཚོལ་སྡུད་དང་གསོག་འཇོག་བྱས་པའི་གལ་
འགངས་ཆེ་བའི་གནའ་རྟེན་དང༌། གསུང་རབ་རྣམས་འབྱུང་བཞིའི་ཀློང་དུ་རྒྱས་
བཏབ་པའི་གྱོང་གུན་དེ་རེད། ཅེས་ཟེར་རོ། །དེ་ལ་བན་བོན་གཉིས་ཀའི་བསྟན་པ་
མིང་གི་ལྷག་མ་ཙམ་དུ་བྱས་པ་དང་། མི་ལོ་བརྒྱ་ཕྲག་དུ་མར་བསགས་པའི་འགངས་
ཆེ་བའི་རྟེན་དང་གསུང་རབ་རྣམས་འབྱུང་བཞིའི་ཀློང་དུ་རྒྱས་འདེབས་པ་པོ་ནི་དར་
མ་དཔོན་བློན་རྣམས་ཡིན་གྱི། ལྷ་ལུང་དཔལ་རྡོར་ག་ལ་ཡིན་ཏེ་ཁྱོད་ཀྱིས་རྩ་བ་ནས་
ནོར་བར་ཟད་དོ། །བོད་ཁ་འཐོར་དུ་གྱུར་པའི་རྐྱེན་ནི་སྡིག་པའི་བློན་པོ་རྣམས་ཀྱིས་
བྱས་པ་ཡིན་ཏེ། རྒྱལ་པོ་རལ་བ་ཅན་བཀྲོངས་ནས་བོད་ཀྱི་བདེ་སྐྱིད་མཇུག་བསྒྲིལ།
ཆོས་སྲིད་གཉིས་པོ་འོག་ནས་འོག་ཏུ་འགྲོ་བའི་མགོ་བཙུགས་པའི་ཕྱིར་རོ། ། ། །
གལ་ཏེ་རྒྱལ་པོ་རལ་བ་ཅན་མ་བཀྲོངས་ན་བོད་ཀྱི་ཆོས་སྲིད་མངའ་ཐང་གི་ཁྱབ་རྒྱ་
གོང་ནས་གོང་དུ་འགྲོ་བ་གོར་མ་ཆག་པས་ཕུང་རྒྱུད་ཐམས་ཅད་ཀྱི་རྩ་བ་གཅིག་པུར་
གྱུར་པ་ནི་སྡིག་བློན་རྣམས་ཀྱིས་རྒྱལ་པོ་བཀྲོངས་པ་དེ་ཁོ་ནར་ཐུག་པ་ཡིན་ནོ། །ལར་
སྲིད་སྐྱོང་གི་རྒྱལ་པོ་སུ་ཞིག་ཡིན་ཡང་དེས་མ་འོངས་པར་རྒྱལ་ཁབ་དེ་འཕེལ་རྒྱས་སུ་
244



བློ་གསར་ཡིད་ཀྱི་དགའ་སྟོན་ལས་གླང་དར་མ་བཀྲོངས་པའི་རྗེས་འབྲས་ལ་དཔྱད་པ།
གཏོང་མིན་དེའི་སྔ་རོལ་གྱི་བྱ་བ་རྣམས་ཀྱིས་ཕལ་ཆེར་ཤེས་ནུས་པ་ཡིན་པས་བཙད་
པོ་སྔ་མ་རྣམས་ཀྱི་མཛད་པ་དང་དར་མའི་སྲིད་སྐྱོང་གི་བྱ་བའི་ཁྱད་པར་ལ་ལྟོས་དང་
ཕྱིས་སུ་ཅི་ཞིག་འབྱུང་རྒྱུ་ཡིན་ནི་གསལ་བོར་ཤེས་པས་མང་དུ་བཤད་མི་དགོས་སོ།།
ཤིན་ཏུ་ཡིད་ཕངས་པ་ནི་དར་མ་བཀྲོངས་པའི་འོག་ཏུ་གཅིག་གྱུར་གྱི་རྒྱལ་སྲིད་སྐྱོང་
མ་ནུས་པ་དེ་ག་ཡིན་ཏེ། རེ་ཞིག་བསོད་ནམས་ཀྱི་འཕེན་ཤུགས་ཟད་པའི་དུས་ཀྱི་
ཁུག་སོ་གཅིག་ལ་སླེབས་པར་མངོན་ནོ། །
དེང་སང་ནི་མཁས་བཙུན་གྲུབ་པའི་རྣམ་ཐར་བཟང་པོས་རབ་ཏུ་བརྒྱན་པའི་སྔོན་བྱོན་
དམ་པའི་སྐྱེས་བུ་རྣམས་དང་དེ་དག་གི་ལེགས་པར་བཤད་པ་རྣམས་ལ་ཡང་མཁས་པ་
དེ་དག་དང་བསྐྲུན་ན་ཉི་མའི་དྲུང་དུ་སྲིན་བུ་མེ་ཁྱེར་ལྟར་དུ་སྣང་བའི་བླུན་པོ་རྣམས་
ཀྱང་ང་རྒྱལ་སྐྱེས་ཏེ་མི་ཤེས་བཞིན་དུ་སྐྱོན་སྣ་ཚོགས་བརྗོད་ཁུལ་བྱེད་པ་དང་།
གཞན་དག་གིས་ཀྱང་དེ་ལ་མི་སྤོབས་པ་ཅན་དང༌། འཇོན་ཐང་ཅན་དུ་བྱེད་ཅིང་།
ལོག་རྟོག་གི་གདོན་གྱིས་བརླམས་པ་རྣམས་ཀྱིས་རིག་པའི་གཞུང་ལུགས་ཐམས་ཅད་
ལོག་བཤད་ཀྱིས་དཀྲུག་པར་མ་ཟད་དེ་ལ་ངོ་སོར་བྱེད་པའི་དུས་ཡིན་པས་ཚུལ་འདི་
ལ་མིག་གཅིག་ཅན་དང་མིག་གཉིས་པ་དང་མིག་གསུམ་དང་མིག་སྟོང་ལྡན་པས་ཀྱང་
ཚུལ་བཞིན་དུ་བྱ་ར་མཛད་དུ་གསོལ་ལོ། །
ཞེས་པའང་ཚུལ་ཁྲིམས་བློ་གྲོས་སུ་འབོད་པས་ཆུ་ལུག་སྟོན་ཟླ་འབྲིང་པོའི་ཚེས་ཉེར་གསུམ་ལ་གྲོང་
ཁྱེར་པདྨ་ཅན་དུ་བྲིས་པའོ། །
1
245



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
་
༄༅། །སོར་སྡོམ་གྱི་ཡན་ལག་ལ་དཔྱད་པ།
ཐམས་ཅད་མཁྱེན་པ་ལ་ཕྱག་འཚལ་ལོ། །
འདིར་སོ་སོར་ཐར་བའི་སྡོམ་པ་ལ་མྱ་ངན་ལས་འདའ་བའི་བསམ་པ་དགོས་མིན་
དཔྱད་པ་ལ་གསུམ་སྟེ། མི་འཐད་པ་དགག་པ་དང་། འཐད་པའི་ལུགས་གཞག་པ་
དང༌༑ དེ་ལ་དོགས་པ་སྤང་བའོ། །དང་པོ་ནི། ཁ་ཅིག་ན་རེ། སོ་སོར་ཐར་བའི་སྡོམ་
པ་ལ་ངེས་འབྱུང་གི་བསམ་པས་ཟིན་མི་དགོས་ཏེ། མཛོད་འགྲེལ་ལས། སོ་སོར་
ཐར་པའི་སྡོམ་པ་ནི་འདི་པ་རྣམས་ཀྱི་འདོད་པ་ན་སྤྱོད་པའི་ཚུལ་ཁྲིམས་སོ། །ཞེས་
དང༌། འདུལ་ཊཱིཀ་ཉི་མའི་འོད་ཟེར་ལས་སོར་སྡོམ་གྱི་མཚན་ཉིད་དུ། ཉེས་པར་
སྤྱོད་པ་ལས་མི་མཐུན་ཕྱོགས་ཀྱི་དངོས་གཞི་ཡིན་པའི་གཟུགས་དགེ་བ་གང་ཞིག་
ཁམས་གོང་མའི་སེམས་དང་ལྷན་ཅིག་འབྱུང་བའི་རྒྱུ་འབྲས་མ་ཡིན་པའོ། །ཞེས་པ་
ཙམ་ལས་ངེས་འབྱུང་དགོས་པར་མ་གསུངས་པའི་ཕྱིར་རོ་སྙམ་ན། མི་འཐད་དེ།
མཛོད་འགྲེལ་ལས་སྲིད་པ་ལ་བརྟེན་པ་ཡིན་པ་དང༌། སྡིག་པ་ལས་གཏན་དུ་ཐར་
བར་བྱེད་པ་མ་ཡིན་པ་ནི་སོར་སྡོམ་མིན་པར་གསུངས་པས། གལ་ཏེ་ངེས་འབྱུང་མེད་
ན་ཆོས་འདི་པ་རྣམས་ཀྱིས་འདོད་པ་ན་སྤྱོད་པའི་ཚུལ་ཁྲིམས་ཙམ་ལ་ནི་སྲིད་པ་ལ་
བརྟེན་པ་མ་ཡིན་པ་དང་། སྡིག་པ་ལས་གཏན་དུ་ཐར་བར་བྱེད་པ་ཡིན་པར་མ་གྲུབ་
པའི་ཕྱིར་དེ་ཙམ་ཞིག་སོར་སྡོམ་དུ་མི་འདོད་དོ། །
འདུལ་ཊཱིཀ་ཉི་མའི་འོད་ཟེར་ལས་མྱང་འདས་ཀྱི་བསམ་པས་ཟིན་པ་དངོས་སུ་ཚིག་
གིས་མ་ཟིན་ཡང་དོན་ལ་བཞེད་པ་ཡིན་ཏེ། མཚན་ཉིད་དེ་ངེས་འབྱུང་གི་ཚུལ་ཁྲིམས་
246



བློ་གསར་ཡིད་ཀྱི་དགའ་སྟོན་ལས་སོར་སྡོམ་གྱི་ཡན་ལག་ལ་དཔྱད་པ།
ཀྱི་མཚན་ཉིད་ཡིན་པའི་ཕྱིར་རོ། །གྲུབ་སྟེ། དེ་ཉིད་ལས། བརྗོད་བྱ་ངེས་པར་འབྱུང་
བའི་ཚུལ་ཁྲིམས་བསྟན་པ་ལ་གཉིས་ཏེ། སོ་སོར་ཐར་བའི་སྡོམ་པའི་སྤྱིའི་དོན་དང་། །
གཞུང་གི་དོན་བྱེ་བྲག་ཏུ་བསྟན་པའོ། །དང་པོ་ལ་བཅུ་སྟེ། དབྱེ་བསྡུ་མཚན་ཉིད་སྒྲ་
བཤད་དང༌། །ཞེས་ངེས་འབྱུང་གི་སྡོམ་པའི་མཚན་ཉིད་ཡིན་པར་གསུངས་པའི་ཕྱིར་
རོ།། །ཁྱབ་སྟེ། དེ་ཉིད་ལས། མྱ་ངན་ལས་འདས་པའི་བསམ་པ་བརྟན་པོ་མེད་པར་
སྡོམ་པ་མནོས་ན་ངེས་འབྱུང་གི་སྡོམ་པ་མི་སྐྱེ་ཞེས་ངེས་འབྱུང་གི་སྡོམ་པ་ལ་མྱང་འདས་
ཀྱི་བསམ་པ་བརྟན་པོ་དགོས་པར་གསུངས་པའི་ཕྱིར་རོ། ། ། : 1:52 ན་
གཉིས་པ་འཐད་པའི་ཕྱོགས་གཞག་པ་ནི། འོ་ན་སོར་སྡོམ་གྱི་མཚན་ཉིད་གང་ཡིན་
ཞེ་ན། སྡོམ་གསུམ་རྣམ་ངེས་ལས། ངོ་བོ་ངེས་འབྱུང་བསམ་པས་ཀུན་བསླངས་ནས།།
གཞན་གནོད་གཞི་བཅས་ལྡོག་པ་ལུས་ངག་ལས། །ཞེས་དང་། དེའི་འགྲེལ་བ་དཔག་
བསམ་སྙེ་མ་ལས། མཚན་ཉིད་ནི། ངེས་འབྱུང་གི་བསམ་པས་ཟིན་པའི་ཉེས་སྤྱོད་
སྡོམ་པའི་ཚུལ་ཁྲིམས་གང་ཞིག འདོད་པའི་སས་བསྡུས་པའོ། །ཟུར་དང་པོས་ཕྱི་
རོལ་པའི་ཚུལ་ཁྲིམས་དང་། ཟུར་གཉིས་པས་བར་མའི་ཚུལ་ཁྲིམས་དང་། ཟུར་གསུམ་
པས་བསམ་གཏན་དང་ཟག་མེད་ཀྱི་སྡོམ་པ་བསལ་ལོ། །ཞེས་གསུངས་པ་ལྟར་དུ་
ཤེས་པར་བྱ་སྟེ། །སོ་སོར་ཐར་བའི་སྡོམ་པ་ནི་སྡིག་པ་གཏན་ཏུ་ཟད་པར་བྱེད་པ་དང་
སྲིད་པ་ལ་མ་བརྟེན་པ་ཞིག་དགོས་པར་མཛོད་འགྲེལ་ལས་གསུངས་ན། དེ་ནི་ངེས་
འབྱུང་གིས་ཟིན་པའི་སྡོམ་པ་ལ་ཡོད་ཀྱི། ངེས་འབྱུང་གིས་མ་ཟིན་ན་བསོད་ནམས་
ཆ་མཐུན་གྱི་དགེ་རྩ་ཙམ་ཞིག་ཡིན་པས་དེ་ནི་སྲིད་པ་ལ་བརྟེན་ཅིང་སྡིག་པ་ལས་གཏན་
ཏུ་ཐར་བར་བྱེད་མི་ནུས་པའི་ཆོས་ཡིན་པའི་ཕྱིར་རོ། །
དེས་ན་སོ་སོར་ཐར་བའི་སྡོམ་པ་མཚན་ཉིད་པར་འགྱུར་བ་ལ་ངེས་འབྱུང་གི་བསམ་
པས་ཟིན་པ་ཉིད་ངེས་པར་དགོས་ཏེ། ངེས་འབྱུང་གི་བསམ་པས་ཟིན་ཕྱིན་སྣ་གཅིག་
247



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
སྤྱོད་པའི་དགེ་བསྙེན་གྱི་སྡོམ་པའང་སོར་སྡོམ་དུ་འགྱུར་ལ། ངེས་འབྱུང་གི་བསམ་
པས་མ་ཟིན་ན་ནི་ཉིས་བརྒྱ་ལྔ་བཅུ་རྩ་གསུམ་པོ་བསྲུངས་ཀྱང་སོ་སོར་ཐར་བའི་སྡོམ་
པར་མི་འགྱུར་ལ། ནང་པ་སངས་རྒྱས་པའི་བསླབ་པ་གསུམ་གྱི་ནང་ཚན་ལྷག་པ་
ཚུལ་ཁྲིམས་ཀྱི་བསླབ་པར་ཡང་མི་འགྱུར་རོ། །དེ་ལྟ་ན་སོར་སྡོམ་མཚན་ཉིད་པར་
འགྱུར་མི་འགྱུར་ནི་བསླབ་པའི་རྐང་གྲངས་མང་ཉུང་དང་རྟེན་ཁྱིམ་པ་དང་རབ་བྱུང་
གི་ཁྱད་པར་གྱིས་མ་ཡིན་པར་སྲིད་ལས་ངེས་པར་འབྱུང་བའི་བསམ་པ་ཡོད་མེད་ཀྱིས་
འབྱེད་དགོས་སོ། །དེའི་ཕྱིར་དགེ་སློང་སྡེ་སྣོད་མང་པོ་འཆད་པར་མཛད་པ་པོའི་རྒྱུད་
ན་འཇིགས་སྐྱོབས་དང་ལེགས་སྨོན་ཙམ་ལས་སོར་སྡོམ་མེད་པ་དང༌། ཁྱིམ་པ་འགའ་
རེའི་རྒྱུད་ན་ཡོད་པའང་སྲིད་དོ། །དང་པོ་སྡོམ་པ་ལེན་པའི་དུས་ཉིད་ནས་སོར་སྡོམ་
ཞིག་འཐོབ་པར་འདོད་ན་ནི་དེའི་སྔ་རོལ་དུ་ངེས་འབྱུང་གི་བསམ་པ་སྐྱེད་པའི་ཐབས་
ལ་བརྩོན་དགོས་གྱི། ངེས་འབྱུང་གི་བསམ་པ་བརྟན་པོ་མེད་པར་ཤེས་པ་ཐམ་ཐོམ་
གྱི་ངང་ནས་སྡོམ་པ་བླངས་ཀྱང་མི་སྐྱེའོ། །ལེན་པའི་དུས་ན་མཁན་སློབ་ཀྱིས་བརྡ་
སྤྲད་པ་ཙམ་གྱིས་ངེས་འབྱུང་སྐྱེ་བའང་ཡོད་སྲིད་ཀྱང་། བསམ་པ་བརྟན་པོ་སྐྱེ་བ་
དཀའ་བས་དེའི་སྔ་རོལ་དུ་བློ་སྦྱོང་འགྲོ་བ་གནད་དུ་ཆེའོ། ། |
གསུམ་པ་དེ་ལ་དོགས་པ་སྤང་བ་ནི། འཇིགས་སྐྱོབས་དང་ལེགས་སྨོན་གཉིས་སོར་
སྡོམ་ཡིན་ནམ་མིན་སྙམ་ན། མ་ཡིན་ཏེ། མཛོད་འགྲེལ་ལས། ཡང་ཅི་ཕྱི་རོལ་པ་
རྣམས་ལ་ཡང་དག་པར་བླངས་པའི་ཚུལ་ཁྲིམས་མེད་དམ་ཞེ་ན། ཡོད་མོད་ཀྱི་སོ་སོར་
ཐར་བའི་སྡོམ་པ་ནི་མ་ཡིན་ནོ། །ཅིའི་ཕྱིར་ཞེ་ན། དེ་ནི་སྲིད་པ་ལ་བརྟེན་པའི་ཕྱིར་
གཏན་དུ་སྡིག་པ་ལས་སོ་སོར་ཐར་པར་བྱེད་པ་མ་ཡིན་ནོ། །ཞེས་གསུངས་པ་འདི་
སྦྱོར་ངག་ཏུ་བཀོད་ན། ཕྱི་རོལ་པའི་རྒྱུད་ཀྱི་ཡང་དག་པར་བླངས་པའི་ཚུལ་ཁྲིམས་
ཆོས་ཅན། སོ་སོར་ཐར་བའི་སྡོམ་པ་མ་ཡིན་ཏེ། གཏན་ཏུ་སྡིག་པ་ལས་སོ་སོར་ཐར་
248



བློ་གསར་ཡིད་ཀྱི་དགའ་སྟོན་ལས་སོར་སྡོམ་གྱི་ཡན་ལག་ལ་དཔྱད་པ།
བར་བྱེད་པ་མ་ཡིན་པའི་ཕྱིར། གྲུབ་སྟེ། སྲིད་པ་ལ་བརྟེན་པའི་ཕྱིར། ཞེས་པ་སྟེ།
སྲིད་པ་ལ་བརྟེན་པ་ཞེས་པའི་དོན་ནི། སློབ་དཔོན་རྒྱལ་པོའི་སྲས་ཀྱི་འགྲེལ་བཤད་
ལས། སྲིད་པ་ལ་བརྟེན་པའི་ཕྱིར་ཞེས་བྱ་བ་ནི། དེ་དག་ཐར་བ་དོན་དུ་གཉེར་དུ་
ཟིན་ཀྱང་ལོག་པར་ལྟ་བ་ལ་སོགས་པས་ཉམས་པའི་ཕྱིར་དང་། དེ་དག་ཁ་ཅིག་སྲིད་
པའི་ཁྱད་པར་ཁོ་ན་ལ་ཐར་བ་ཡིན་པར་སེམས་ཏེ། སྲིད་པ་ལ་བརྟེན་པའི་ཚུལ་ཁྲིམས་
ཁོ་ན་ཡིན་ནོ། །དེའི་ཕྱིར་དེ་དག་ལ་ཡང་དག་པར་བླངས་པའི་ཚུལ་ཁྲིམས་ཡོད་ཀྱི་
སོ་སོ་ཐར་བའི་སྡོམ་པ་ནི་མ་ཡིན་ནོ། །ཞེས་གསུངས་སོ། ། དགོས་པ་ཁ་
གཏན་ཚིགས་འདིའི་རྟགས་ནི་འཇིགས་སྐྱོབས་དང་ལེགས་སྨོན་གྱི་ཚུལ་ཁྲིམས་
གཉིས་ཀྱི་སྟེང་དུ་ལེགས་པར་གྲུབ་སྟེ། འདི་གཉིས་ནི་སྲིད་པ་ལ་ཐར་བར་འདུ་
ཤེས་པ་ཙམ་གྱིས་མ་ཚད་པར་སྲིད་པ་ཁོ་ན་དོན་དུ་གཉེར་བ་ཡིན་གྱི་ཐར་བ་དོན་དུ་
གཉེར་བ་མ་ཡིན་ཅིང་། སྡིག་པ་ལས་གཏན་དུ་ཐར་བར་བྱེད་པའི་རིགས་ཙམ་ཡང་
མ་ཡིན་པའི་ཕྱིར་ཏེ། སྡོམ་གསུམ་རྣམ་ངེས་ལས།ཕན་ཡོན་ནད་དང་རྒྱལ་
པོའི་ཆད་ཕྱིར་བླངས། །རྐྱེན་འགའ་སེལ་ཀྱང་འཇིགས་སྐྱོབས་ཚུལ་ཁྲིམས་ཡིན། །
ཕྱི་མའི་ཆེད་བླངས་ལེགས་སྨོན་ཚུལ་ཁྲིམས་ཞེས། །ལྷ་མིའི་བདེ་འབྲས་འཐོབ་ཀྱང་
ཐར་བ་མིན། །ཞེས་གསུངས་པ་ལྟར་རོ། །ཁྱབ་པ་ནི་སློབ་དཔོན་དབྱིག་གཉེན་གྱི་
ས་ཞལ་གྱིས་བཞེས་པ་ཡིན་ནོ། །དེས་ན་སྨིན་གླིང་ལོ་ཆེན་གྱི་རབ་བྱུང་གི་གཞི་ཆོག་
རིན་ཆེན་ཐེམ་སྐས་ལས། དེ་ཐམས་ཅད་མྱང་འདས་ཀྱི་བསམ་པས་ཟིན་པ་ཞིག་
དགོས་ཏེ། ཚེ་འདིའི་སྡུག་བསྔལ་དང་བྲལ་འདོད་དམ། ཕྱི་མ་ངན་སོང་གི་
སྡུག་བསྔལ་ལས་སྐྱོབ་པའི་ཆེད་དུ་ལེན་པ་འཇིགས་སྐྱོབས་ཀྱི་ཚུལ་ཁྲིམས་དང༌།
ཚེ་འདིའི་བདེ་སྐྱིད་འཐོབ་འདོད་དམ། ཕྱི་མར་ལྷ་མིའི་བདེ་འབྲས་འདོད་ནས་ལེན་
པ་ལེགས་སྨོན་གྱི་ཚུལ་ཁྲིམས་ཙམ་ལས། དེ་གཉིས་སོ་ཐར་གྱི་སྡོམ་པར་མི་
249



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
འགྱུར་ཏེ། སོ་སོར་ཐར་བའི་སྡོམ་པ་འདི་ནི་ངེས་པར་འབྱུང་བའི་ཚུལ་ཁྲིམས་ཡིན་
པས་སྡུག་བསྔལ་ཅན་གྱི་འཁོར་བ་ལས་ཐར་བ་མྱང་འདས་འཐོབ་པའི་ཆེད་དུ་བླང་
དགོས༑ ཞེས་གསུངས་པ་བཞིན་དུ་ཤེས་པར་བྱའོ། །ཕྱི་རོལ་པའི་ཚུལ་ཁྲིམས་དེ་
འཇམ་མགོན་ས་པཎ་གྱིས་བར་མའི་དགེ་ཙམ་ཞིག་ཡིན་པར་གསུངས་ཤིང་། རིག་
འཛིན་འཇིགས་མེད་གླིང་པ་ནི་སོར་སྡོམ་བཏགས་པ་བ་ཙམ་ཞིག་ཡིན་པར་བཞེད་
དོ༑ ༑འོ་ན་མྱ་ངན་ལས་འདའ་བར་འདོད་པའི་བསམ་པ་བརྟན་པོ་མེད་པར་སྡོམ་པ་
བླངས་ན་སྡོམ་པ་གཏན་མི་སྐྱེའམ་ཞེ་ན། ཀུན་མཁྱེན་མཚོ་སྣ་པ་བཞེད་པ་བཞིན་
སོར་སྡོམ་མི་སྐྱེ་ཡང་འཇིགས་སྐྱོབས་དང་ལེགས་སྨོན་གྱི་སྡོམ་པ་ཙམ་ནི་སྐྱེ་སྟེ་མཛེས་
དགའ་བོའི་བྱུང་བས་ཤེས་སོ། །ཁ་ཅིག་ན་རེ། དེ་སྲིད་པ་ཐ་མ་པ་ཡིན་པས་ངེས་
འབྱུང་ཡོད་ཅེས་གསུངས་མོད། འོན་ཀྱང་རབ་ཏུ་བྱུང་བའི་ཚེ་ན་ངེས་འབྱུང་
མངོན་འགྱུར་པ་ནི་མེད་པར་གསལ་ཏེ། དང་པོ་སྐྲ་དང་ཁ་སྤུ་འབྲེག་པ་ན། འབྲེག་
མཁན་ལ། ང་རིང་པོར་མི་ཐོགས་པར་སྟོབས་ཀྱི་འཁོར་ལོ་སྒྱུར་བར་འགྱུར་པས་
ཁྱོད་ཀྱིས་ངའི་སྐྲ་དང་ཁ་སྤུ་བྲེག་ན་ངས་ཁྱོད་ཀྱི་ལག་པ་མཁྲིག་མ་མན་ཆད་གཅད་
དོ༑ ༑ཅེས་རབ་ཏུ་བྱུང་བར་མི་འདོད་ཅིང་། དེ་ནས་སྟོན་པའི་ཞལ་ཟློག་མ་ནུས་ནས་
རབ་ཏུ་འབྱུང་བར་ཁས་ལེན་པ་ནའང་སྟོན་པའི་ཞལ་བཟློག་མི་ནུས་པས་རེ་ཞིག་རབ་
བྱུང་བྱེད་སྙམ་པ་ཙམ་ཡིན་ཏེ། འདུལ་བ་ལུང་ལས། དེའི་བསམ་པ། རེ་ཞིག་
སྟོན་པ་ལ་གུས་པར་བྱ་བའི་ཕྱིར་རབ་ཏུ་བྱུང་ལ། ནམ་སྲོས་ནས་འགྲོའོ་སྙམ་སྟེ།
ཞེས་གསུངས་པའི་ཕྱིར་རོ། །རབ་ཏུ་བྱུང་ཟིན་པའི་འོག་ཏུའང་བྲོས་ཏེ་སོང་བ་དང༌།
ཕྱིས་སུའང༌། དགའ་བོ་ནི་ལྷའི་འཇིག་རྟེན་ལ་དགའ་བས་ཚངས་པར་སྤྱོད་དོ། །
ཞེས་དང༌། ཁྱོད་ནི་ལྷའི་འཇིག་རྟེན་ལ་དགའ་བས་ཚངས་པར་སྤྱོད་ལ། ཁོ་བོ་ཅག་
ནི་མྱ་ངན་ལས་འདའ་བའི་བསམ་པས་ཚངས་པར་སྤྱོད་དོ། །ཞེས་ལུང་ཕྲན་ཚེགས་
250



བློ་གསར་ཡིད་ཀྱི་དགའ་སྟོན་ལས་སོར་སྡོམ་གྱི་ཡན་ལག་ལ་དཔྱད་པ།
ལས་གསུངས་པའི་ཕྱིར་རོ། །དེ་ལྟ་ན་ངེས་འབྱུང་དང་ལེགས་སྨོན་གང་ཡང་མ་ཡིན་
པའི་ལུང་མ་བསྟན་ཙམ་གྱི་སྡོམ་པ་ཞིག་ཀྱང་ཡོད་ཆོག་གམ་སྙམ་མོ། །
འོན་ཀྱང་མཛེས་དགའ་བོའི་སྡོམ་པའི་རྒྱུན་དེ་ཉིད་ཕྱིས་སུ་ངེས་འབྱུང་གི་བསམ་པ་
སྐྱེས་པ་ན་སོར་སྡོམ་དུ་སོང་བ་ཡིན་ཏེ། སྡོམ་པ་གསར་དུ་བླངས་པར་ནི་ལུང་ལས་
མ་གསུངས་སོ། །དེས་ན་དཔག་སྟེ་ལས། དཔེར་ན་གཅུང་དགའ་བོས་དང་པོ་སྟོན་
པའི་བཀས་དབང་མེད་དུ་སྡོམ་པ་བླངས། དེ་རྗེས་སྟོན་པའི་རྫུ་འཕྲུལ་གྱིས་ཁྲིད་དེ་
ལྷའི་བུ་མོ་བསྟན་པས་ཕྱི་མ་དེ་དང་ལྷན་ཅིག་སྐྱེ་བར་འདོད་ནས་བསླབ་པ་ལ་བརྩོན་
པས་སྔར་གྱི་སྡོམ་རྒྱུན་དེ་ལེགས་སྨོན་གྱི་ཚུལ་ཁྲིམས་སུ་གྱུར། དེའི་འོག་ཏུ་དམྱལ་
བའི་སྡུག་བསྔལ་བསྟན་པས་ངེས་འབྱུང་སྐྱེས་ཏེ། དེ་ཕྱིན་ཆད་སོ་ཐར་གྱི་སྡོམ་པར་
གྱུར་ནས་ལེགས་པར་བསླབས་པས་དགྲ་བཅོམས་པའི་འབྲས་བུ་ཐོབ་པ་བཞིན་ནོ།། །།
ཞེས་གསུངས་པ་ལྟར་དུ་ཤེས་པར་བྱའོ། །དེ་ལྟ་ན་དགེ་སློང་གི་བསྲུང་བྱ་ཉིས་བརྒྱ་
ལྔ་བཅུ་རྩ་གསུམ་ལྟ་བུ་ལ་འཇིགས་སྐྱོབས་ཀྱི་ཉིས་བརྒྱ་ལྔ་བཅུ་རྩ་གསུམ་དང་། །
ལེགས་སྨོན་གྱི་ཉིས་བརྒྱ་ལྔ་བཅུ་རྩ་གསུམ། ངེས་འབྱུང་ངམ་སོར་ཐར་གྱི་ཉིས་བརྒྱ་
ལྔ་བཅུ་རྩ་གསུམ། ཐེག་ཆེན་གྱི་ཉིས་བརྒྱ་ལྔ་བཅུ་རྩ་གསུམ་རྣམས་སུ་ཡོད་པས་རང་
གི་རྒྱུད་ཀྱི་དེ་གང་ཡིན་ངོ་ཟིན་པར་བྱས་ལ་སོ་ཐར་རམ་ཐེག་ཆེན་གྱི་དེར་འགྲོ་བར་
བྱེད་པ་གལ་ཆེའོ། །
དེ་ལྟར་ཐོབ་པའི་སྡོམ་པ་དེ་ཇི་སྲིད་འཚོའི་བར་དུ་ལེགས་པར་བསྲུང་བར་བྱ་སྟེ། ཚུལ་
ཁྲིམས་བསྲུང་བའི་ཕན་ཡོན་བསམ་གྱིས་མི་ཁྱབ་པའི་ཕྱིར་ཏེ། འཕགས་པ་ཀླུ་སྒྲུབ་
ཀྱི་ཞལ་ནས། ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །ཡོན་ཏན་ཀུན་གྱི་གཞི་རྟེན་
ལེགས་པར་གསུངས། །ཞེས་དང་། དཔལ་ལྡན་ཟླ་བ་གྲགས་པས། སོ་སོའི་སྐྱེ་བོ་
རྣམས་དང་གསུང་སྐྱེས་དང་། །རང་བྱང་ཆུབ་ལ་བདག་ཉིད་ངེས་རྣམས་དང་། །རྒྱལ་
251



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ། ་
སྲས་རྣམས་ཀྱི་ངེས་པར་ལེགས་པ་དང་། །མངོན་མཐོའི་རྒྱུ་ནི་ཚུལ་ཁྲིམས་ལས་གཞན་
མེད། །ཞེས་གསུངས་པ་བཞིན་དུ་ཚུལ་ཁྲིམས་ནི་མངོན་པར་མཐོ་བ་ལྷ་མི་དང་ངེས་
པར་ལེགས་པ་མྱང་འདས་གསུམ་པོ་གང་གིའང་རྒྱུར་མེད་དུ་མི་རུང་བ་ཡིན་པར་
གསུངས་པ་ལ་སོགས་པའོ། །
གལ་ཏེ་ཅིས་ཀྱང་བསྲུང་བར་བྱ་མི་ནུས་ན་ནི་འདུལ་བ་ལུང་ལས་གསུངས་པ་ལྟར་
ཚུལ་བཞིན་དུ་བསླབ་པ་དབུལ་བར་བྱའི་ཅི་མི་སྙམ་དུ་འགལ་བར་མི་བྱ་སྟེ། ཕམ་
པ་བྱུང་བ་དང་བསླབ་པ་ཕུལ་བ་ལ་ཁྱད་པར་ཆེན་པོ་ཡོད་པའི་ཕྱིར། གང་ལྟར་བྱས་
ཀྱང་བསྲུང་མི་ནུས་པའི་ཚེ་ན་བསླབ་པ་དབུལ་བ་འདི་གནང་བར་མ་ཟད་བསྒྲུབ་
བྱའང་ཡིན་ནོ། །རབ་ཏུ་བྱུང་བའི་བསླབ་པ་ཕུལ་ཏེ་སྣ་གཅིག་སྤྱོད་པ་ལ་སོགས་པ་
ཁྱིམ་པའི་བསྲུང་བྱ་ཅི་ནུས་རེ་བསྲུངས་བའི་སྟེང་ནས་དགེ་སྒྲུབ་སྡིག་སྤོང་ལ་ནན་ཏན་
བྱ་བ་དང༌། བསྟན་པ་རིན་པོ་ཆེ་ལ་ལུས་ངག་ཡིད་གསུམ་གྱིས་སྲི་ཞུ་ཅི་ནུས་དང་
སེམས་ཅན་རྣམས་ལ་ཕན་ཅི་ཐོགས་བྱ་བ་སོགས་ཀྱིས་སྐྱེ་བོ་ཕལ་བ་རྣམས་ལས་ཁྱད་
པར་དུ་འཕགས་པར་བྱས་ཏེ་གནས་པར་བྱ་སྟེ། ཀུན་མཁྱེན་མི་ཕམ་རྒྱ་མཚོའི་བཙུན་
ཆུང་རྣམས་ལ་གཏམ་དུ་བྱ་བ་བདུད་རྩིའི་ཐིག་ཕྲེང་ལས། ཅིས་ཀྱང་འདོད་པའི་
ལྕགས་ཀྱུའི་དབང་སོང་ན། །བདེར་གཤེགས་བསླབ་པ་ཁྱད་དུ་མ་གསོད་པར། །
ལེགས་པར་ཕུལ་ནས་རྫུན་མེད་དྲང་པོ་ཡིས། །དམན་ས་ཟུང་ལ་ཆོས་ལམ་མ་འགལ་
ཅིག །ཅེས་གསུངས་པ་བཞིན་ནོ། །གལ་ཏེ་དེ་ལྟར་འབུལ་རྒྱུ་མ་བྱུང་བར་བསླབ་པ་
ཉམས་པར་གྱུར་ན། ཉམས་པར་ནམ་ཤེས་པའི་དེ་མ་ཐག་ནས་གསང་སེམས་སྐད་
ཅིག་ཀྱང་མི་སྐྱེ་བ་དེ་གོང་གི་དེའི་འོག་ནས་གལ་ཆེ་བ་ཡིན། གསང་སེམས་མི་སྐྱེ་བ་
ཞེས་པ་ནི་དོན་འདི་གཞན་ལ་བཤད་པར་བྱའོ་སྙམ་པ་དགོས་པ་ཡིན་གྱི། གསང་
བར་བྱའོ་སྙམ་པའི་བསམ་པ་མ་སྐྱེས་པ་ཙམ་མ་ཡིན་ནོ། །
252/



བློ་གསར་ཡིད་ཀྱི་དགའ་སྟོན་ལས་སོར་སྡོམ་གྱི་ཡན་ལག་ལ་དཔྱད་པ།
གལ་ཏེ་དེའང་མ་གྲུབ་ནས་ཕམ་པ་འཆབ་བཅས་བྱུང་ན་ཉན་ཐོས་རང་གི་ལུགས་ལ་
སླར་གསོ་ཐབས་རྩ་བ་ནས་མེད་པས་རང་གི་རྒྱུད་ན་བྱང་ཆུབ་ཀྱི་སེམས་བཅོས་མ་
མ་ཡིན་པ་མེད་ན། ཡང་ན་དབེན་པའི་གནས་སུ་སྒྲིབ་སྦྱོང་དང་ཉམས་ལེན་གནད་་་་
དུ་འཁྱོལ་བར་བྱ། ཡང་ན་ལུས་སྲོག་ལའང་མི་ལྟོས་པ་ཙམ་དུ་བསྟན་པ་དང་སེམས་
ཅན་གྱི་དོན་བསྒྲུབ་པར་བྱའོ། །དེ་ལྟར་རབ་ན་བསླབ་པ་རིན་པོ་ཆེ་ཚུལ་བཞིན་དུ་
བསྲུང་བར་བྱ་བ་དང༌། དེ་མ་ནུས་ན་ཚུལ་བཞིན་དུ་འབུལ་རྒྱུ། དེའང་མ་གྲུབ་ན་
ཕམ་པ་འཆབ་མེད་བྱ་རྒྱུ། དེའང་མ་བྱུང་ཕྱིན་སྒྲིབ་སྦྱོང་ལེགས་པར་བྱེད་པ་སྟེ། །
རིམ་པ་འདི་རྣམས་ཚུལ་བཞིན་དུ་བྱ་བ་ནི་དེང་གི་དུས་རབ་ཏུ་བྱུང་བ་རྣམས་ཀྱི་བསླབ་
པ་ལ་འགལ་རྐྱེན་མང་བའི་གནས་སྐབས་སུ་ཤིན་ཏུ་གལ་ཆེའོ། །
གལ་ཏེ་སྡོམ་པ་དང་པོ་ལེན་པའི་དུས་སམ་ཕྱིས་སུ་བྱང་ཆུབ་ཀྱི་སེམས་བཅོས་མ་མ་
ཡིན་པས་ཟིན་ན་ཆོ་ག་ཉན་ཐོས་ཀྱི་ལུགས་ཡིན་ཡང་ཐེག་ཆེན་གྱི་སོར་སྡོམ་དུ་འགྱུར་
བ་ཡིན་པས་དེ་ནི་ཉམ་ཡང་སླར་བླང་བར་བྱ་རུང་བར་མངོན་ཏེ། དེ་ཐེག་ཆེན་གྱི་
ཉེས་སྤྱོད་སྡོམ་པའི་ཚུལ་ཁྲིམས་ཡིན་པར་འཕགས་པ་ཐོགས་མེད་ཀྱིས་གསུངས་
པའི་ཕྱིར་ཏེ། བྱང་ས་ལས། དེ་ལ་བྱང་ཆུབ་སེམས་དཔའི་སྡོམ་པའི་ཚུལ་ཁྲིམས་ནི་
སོ་སོར་ཐར་པའི་སྡོམ་པ་ཡང་དག་པར་བླངས་པ་རིས་བདུན་པོ་དགེ་སློང་དང་། དགེ་
སློང་མ་དང་། དགེ་ཚུལ་དང༌། དགེ་ཚུལ་མ་དང་། དགེ་བསྙེན་དང༌། དགེ་བསྙེན་
མའི་ཚུལ་ཁྲིམས་གང་ཡིན་པ་སྟེ། དེ་ཡང་ཁྱིམ་པ་དང༌། རབ་ཏུ་བྱུང་བའི་ཕྱོགས་ལ་
ཅི་རིགས་པར་རིག་པར་བྱའོ། །ཞེས་གསུངས་པ་དང་། ཐེག་ཆེན་གྱི་སྡོམ་པ་ནི་
སླར་བླང་དུ་རུང་བའི་ཕྱིར་ཏེ། བྱང་ས་ལས། བྱང་ཆུབ་སེམས་དཔའ་ནི་ཡང་དག་
པར་བླངས་པ་ཡོངས་སུ་བཏང་དུ་ཟིན་ཀྱང་ཚེ་འདི་ལ་བྱང་ཆུབ་སེམས་དཔའི་ཚུལ་
ཁྲིམས་ཀྱི་སྡོམ་པ་ཡང་དག་པར་བླངས་པའི་ཕྱིར་ནོད་པའི་སྐལ་པ་ཡོད་དེ། འདི་ལྟ་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ། །
སྟེ། དགེ་སློང་སོ་སོར་ཐར་པའི་སྡོམ་པ་ལ་གནས་པ་ཕམ་པ་བྱུང་བཞིན་དུ་སྐལ་བ་
མེད་པ་ཁོ་ནར་འགྱུར་པ་མ་ཡིན་ནོ། །ཞེས་གསུངས་པའི་ཕྱིར་སྙམ་མོ། ། ༡ :
དཔལ་རོང་ཟོམ་ཆེན་པོའི་དམ་ཚིག་མདོ་རྒྱས་ལས་ཀྱང་། འཕམ་ལྟུང་ཆེན་པོ་བྱུང་
ཡང་སེམས་སྟོབས་སླར་བསྐྱེད་དེ། །བྱང་ཆུབ་སེམས་ལ་བརྟེན་ནས་དེ་ཉིད་སླར་
བླང་བྱ། །ཐེག་མཆོག་སྨོན་པ་བློ་གྲོས་གླང་པོའི་སྟོབས་བརྟེན་ནས། །སྡོམ་པ་གང་
ཤོར་དེ་བླང་སླར་ཡང་མི་ཐོབ་མེད། །རྟ་རྒོད་རང་གི་སྟོབས་ཀྱིས་ཤོར་ཅིང་འཁྱམས་
པའང་། །གླང་ཆེན་མགྲིན་པར་བཏགས་ན་འཛིན་ཅིང་རྗེས་སུ་འབྲང༌། །འཇིག་རྩིའི་
རྐྱེན་གྱིས་ཞིག་པའི་ལྕགས་རོ་བོར་བ་ཡང༌། །བཅུད་ལེན་རྩི་དང་འཕྲད་ན་སླར་ཡང་
བཟང་པོར་འགྱུར། །ཞེས་གསུངས་པ་དང་། རྗེ་ཕྲིན་ལས་པ་སོགས་ཀྱིས་རྩ་བའི་
ལྟུང་བ་འཆབ་བཅས་འཆབ་མེད་གང་ཡང་འགྱོད་པ་དང་བཅས་པས་བཤགས་ཤིང་
སྡོམ་པ་སླར་བླང་བའི་སྒོ་ནས་གསོར་རུང་སྟེ། འདི་དག་ཐེག་ཆེན་སེམས་བསྐྱེད་ཀྱིས་
ཟིན་པའི་སྡོམ་པ་ཡིན་པའི་ཕྱིར་ཞེས་གསུངས་པར་བཤད་དོ། །
འོན་ཀྱང་རང་སེམས་དཔང་པོར་ཕེར་བའི་སེམས་བསྐྱེད་ཅིག་མེད་ན་ནི་སླར་བླངས་
ཀྱང་འཆོལ་ཉོག་ཏུ་འགྱུར་བ་ཙམ་ལས་མེད་ལ། སྤྱིར་ལག་ལེན་དོག་མཐའི་དབང་
དུ་བྱས་ན་ནི། ཤེས་བྱ་ཀུན་ཁྱབ་ལས། ཉན་ཐོས་དང་ཐུན་མོང་བ་ནི་ཕམ་པ་འཆབ་
བཅས་ལ་སྡོམ་པ་སླར་བླང་དུ་མེད་པར་འདུལ་འཛིན་ཕལ་ཆེར་གྱིས་བཤད་པ་ནི་
ལག་ལེན་དོག་པའི་ཕྱོགས་ཡིན་པས་ཤིན་ཏུ་ལེགས་ལ། ཞེས་ཀྱང་གསུངས་སོ། །
བྱང་ཆུབ་སེམས་དཔའ་རྣམས་ཀྱི་སོ་སོར་ཐར་བའི་བསླབ་པ་ཉན་ཐོས་ཀྱི་དགེ་སློང་
རྣམས་དང་ཐུན་མོང་དུ་གྱུར་པ་རྣམས་ནི་དེ་དག་དང་མཐུན་པར་ཡང་སློབ་མོད་ཀྱི། །
ཉན་ཐོས་ཀྱི་བསླབ་པ་རྣམས་ནི་གཙོ་བོ་རང་དོན་གྱི་ཕྱིར་དུ་བཅས་ལ། བྱང་ཆུབ་
སེམས་ དཔའ་རྣམས་ ཀྱི་ བསླབ་ པ་ ནི་ གཞན་ དོན་ ལས་ བརྩམས་ཏེ་ བཅས་ པས་
254



བློ་གསར་ཡིད་ཀྱི་དགའ་སྟོན་ལས་སོར་སྡོམ་གྱི་ཡན་ལག་ལ་དཔྱད་པ།
མི་མཐུན་པ་ཡང་མང་སྟེ། བྱང་ས་ལས། བཅོམ་ལྡན་འདས་ཀྱིས་ཉན་ཐོས་རྣམས་ཀྱི་
དོན་ཉུང་བ་དང༌། བྱ་བ་ཉུང་བ་དང་། སྙིང་ལས་ཆུང་ངུར་གནས་པར་བྱ་བ་ལས་
བརྩམས་ཏེ། བཅས་པའི་ཁ་ན་མ་ཐོ་བ་དང་བཅས་པ་དེ་ལ་ནི། བྱང་ཆུབ་སེམས་
དཔས་ཉན་ཐོས་རྣམས་དང་མཚུངས་པར་སློབ་པར་མི་བྱེད་དོ། །དེ་ཅིའི་ཕྱིར་ཞེ་ན། །
ཉན་ཐོས་བདག་གི་དོན་ལྷུར་བྱེད་ཅིང་གཞན་གྱི་དོན་ལ་མི་ལྟ་བས། གཞན་གྱི་དོན་
ལས་བརྩམས་ཏེ། དོན་ཉུང་ཞིང་བྱ་བ་ཉུང་ལ། སྙིང་ལས་ཆུང་ངུར་གནས་པ་ནི་
མཛེས་ཀྱི། བྱང་ཆུབ་སེམས་དཔའ་གཞན་གྱི་དོན་ལྷུར་ལེན་པས་གཞན་གྱི་དོན་ལས་
བརྩམས་ཏེ། དོན་ཉུང་ཞིང་བྱེ་བ་ཉུང་ལ་སྙིང་ལས་ཆུང་ངུར་གནས་པ་ནི་མཛེས་པ་མ་
ཡིན་ཏེ། འདི་ལྟར་བྱང་ཆུབ་སེམས་དཔས་གཞན་དག་གི་དོན་དུ་གོས་བརྒྱ་སྙེད་དང་།
གོས་སྟོང་སྙེད་ཉེ་དུར་མི་འོང་བའི་བྲམ་ཟེ་དང་ཁྱིམ་བདག་རྣམས་ལས་བཙལ་བར་བྱ་
སྟེ། སྐབས་འབྱེད་པ་ཞིག་ཡོད་ན་ཡང་སེམས་ཅན་དེ་དག་གི་ཆོག་གམ་མི་ཆོག་
བརྟགས་ནས་ཅི་ཙམ་དགོས་པ་བླང་བར་བྱའོ། །གོས་རྣམས་ཇི་ལྟ་བ་བཞིན་དུ་ལྷུང་
བཟེད་རྣམས་ཀྱང་དེ་དང་འདྲའོ། །ཇི་ལྟར་བཙལ་བར་བྱ་བ་དེ་བཞིན་དུ་བདག་ཉིད་
ཀྱི་རྒྱུ་སྐུད་པ་བླངས་པ་ཉེ་དུར་མི་འོང་པའི་ཐ་ག་པ་ལ་འཐག་ཏུ་འཇུག་པ་ཡང་དེ་དང་
འདྲའོ། །གཞན་དག་གི་དོན་དུ་མོན་དར་གྱི་མལ་སྟན་བརྒྱ་སྙེད་དང་། སྟན་དུ་
གདེང་བ་བརྒྱ་སྙེད་ཀྱང་བསྟབ་པར་བྱའོ། །གསེར་དངུལ་སྲང་བྱེ་བ་ཕྲག་འབུམ་བས་
ལྷག་པ་ཡང་བདག་གིར་བྱའོ། །ཞེས་གསུངས་ཏེ་རྒྱས་པར་བྱང་ས་དང་བསླབ་
བཏུས་ལས་ཤེས་པར་བྱའོ།། ཞེས་པའང་ཆུ་ལུག་སྟོན་ཟླ་ཐ་ཆུང་གི་ཚེས་གཉིས་ཉིན་ཚུལ་
ཁྲིམས་བློ་གྲོས་སུ་འབོད་པས་གྲོང་ཁྱེར་པདྨ་ཅན་དུ་བྲིས་པའོ།། །།
255



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ། །
༄༅། །ལྟ་བའི་དཔྱད་པ་དྲང་སྲོང་རྒན་པོ་དགྱེས་པའི་
མཆོད་སྤྲིན་བཞུགས།
ན་མོ་ཨཱརྱ་མཉྫཤྲཱི་ཡེ། །
སྒྲིབ་བྲལ་སེམས་ཀྱི་རང་གཤིས་འདུས་མ་བྱས། །
ངེས་དོན་བདེ་བར་གཤེགས་པའི་ངོ་བོ་རུ། །
བརྩེ་ཆེན་ཚངས་པའི་དབྱངས་ཀྱིས་འདོམས་མཛད་པ། ། གང་།
མཚུངས་མེད་བླ་མས་ཚེ་རབས་ཕྲེང་བར་སྐྱོངས། །
དེ་ལ་འདིར་འོ་སྐོལ་གྱི་སྟོན་པ་ཐབས་མཁས་ལ་ཐུགས་རྗེ་ཆེན་པོ་དང་ལྡན་པ་དེ་
ཉིད་ཀྱིས་དང་པོ་བྱང་ཆུབ་མཆོག་ཏུ་ཐུགས་བསྐྱེད། བར་དུ་ཚོགས་བསགས།
མཐར་མངོན་པར་རྫོགས་པར་འཚང་རྒྱ་བའི་ཚུལ་བསྟན་ཏེ་འཕགས་ཡུལ་སོགས་སུ་
མདོ་དང་སྔགས་ཀྱིས་བསྡུས་པའི་ཆོས་དཔག་ཏུ་མེད་པ་གསུངས་ཤིང་། དེ་ལས་
གངས་ཅན་བོད་ཀྱི་ལྗོངས་སུའང་ཆོས་རྒྱལ་དང་ ལོ་ པཎ་ སྐུ་དྲིན་ཅན་ དེ་ དག་ གི་
བདག་རྐྱེན་ལས་བྱུང་བ་སྟེ། ལྷ་ཐོ་ཐོ་རིའི་སྐུ་རིང་ལ་དམ་པ་ཆོས་ཀྱི་དབུ་བརྙེས།
རྒྱལ་པོ་སྲོང་བཙན་སྒམ་པོའི་དུས་སུ་བསྟན་པའི་སྲོལ་བཏོད། ཆོས་རྒྱལ་ཁྲི་སྲོང་
ལྡེའུ་བཙན་གྱི་སྐུ་རིང་ལ་བསྟན་པ་དར་ཞིང་རྒྱས་པར་གྱུར། ཆོས་རྣམ་དག་དེ་
དག་ལ་བརྟེན་ནས་གྲུབ་པ་ཐོབ་པའི་སྐྱེ་བོ་བགྲང་གིས་མི་ལང་བ་བྱུང༌། དེའི་དུས་སུ་
རྒྱ་ནག་གི་ཧྭ་ཤང་མ་ཧཱ་ཡཱ་ན་ཞེས་བྱ་བ་བོད་དུ་བྱུང་ནས་ཏོན་མེན་ཏེ་ཅིག་ཆར་བའི་
སྒོ་ཞེས་བྱ་བའི་སྒོམ་བསླབས་པས་བོད་ཀྱི་བརྗེ་རྣམས་ལྟ་བ་གཉིས་སུ་གྱེས་སོ། །
256
།



བློ་གསར་ཡིད་ཀྱི་དགའ་སྟོན་ལས་ལྟ་བའི་དཔྱད་པ།
དེ་ཡང་ཧྭ་ཤང་གིས། དགེ་སྦྱོར་སྤངས་ཏེ་ཉལ་བས་ཆོག་པར་སྟོན་པའི་བསྟན་བཅོས་
བསམ་གཏན་ཉལ་བའི་འཁོར་ལོ་ཞེས་པ་དང༌། དེ་ལ་རྩོད་པ་སྤོང་བ་བསམ་གཏན་
གྱི་ལོན་དང་ཡང་ལོན་ཞེས་པ་གཉིས་དང་། དེ་རིགས་པས་སྒྲུབ་པ་ལྟ་བའི་རྒྱབ་ཤ་
ཞེས་པ་དང་། ལུང་གིས་སྒྲུབ་པ་མདོ་སྡེ་བརྒྱད་ཅུ་ཁུངས་ཞེས་པ་སོགས་བརྩམས། །
དེ་རྗེས་མཁན་ཆེན་བྱང་ཆུབ་སེམས་དཔའི་ལུང་བསྟན་བཞིན་སློབ་དཔོན་བདག་་་་
ཉིད་ཆེན་པོ་ཀ་མ་ལ་ཤཱི་ལ་གདན་དྲངས་པས་དེས་ཤགས་ཀྱིས་ཧྭ་ཤང་གི་གྲུབ་མཐའ་
སུན་འབྱིན་པར་མཛད་ཅིང་སྒོམ་པའི་རིམ་པ་གསུམ་བརྩམས་ལ། སྒོམ་རིམ་ཐ་
མར་ཧྭ་ཤང་གི་ལྟ་བར་དགག་པ་ནན་ཏུ་མཛད་ཅིང༌། དེའི་དོན་འགྲེལ་དུ་དབུ་མ་
སྣང་བ་བརྩམས་སོ། །འདིར་སྐབས་སུ་བབ་པ་ཧྭ་ཤང་གི་ལྟ་བའི་སྐོར་ལ་ཅུང་ཟད་
དཔྱད་པར་བྱ་སྟེ། ཐོག་མར་ཧྭ་ཤང་གི་ལྟ་བ་ངོས་གཟུང་བ་ནི། སོ་སོར་རྟོགས་པའི་
ཤེས་ རབ་སྤངས་པ་དང་། ཐབས་ སྤངས་པ་གཉིས་ལས། དང་པོ་ཤེས་རབ་སྤངས་
ཚུལ་ནི། སྦ་བཞེད་ལས། ཧྭ་ཤང་ན་རེ། ཐམས་ཅད་སེམས་ཀྱི་རྣམ་པར་རྟོག་པས་
བསྐྱེད་པས་དགེ་མི་དགེས་མཐོ་རིས་དང་ངན་སོང་གི་འབྲས་བུ་མྱོང་ཞིང་འཁོར་བ་
ན་འཁོར་རོ།།
གང་ཞིག་ཅི་ལའང་མི་སེམས་ཤིང་ཅི་ཡང་ཡིད་ལ་མི་བྱེད་པ་དེ་འཁོར་བ་ལས་ཡོངས་
སུ་ཐར་བར་འགྱུར་རོ། །དེ་བས་ན་ཅི་ཡང་ཡིད་ལ་མི་བསམ་མོ། །སྦྱིན་པ་ལ་སོགས་
པའི་ཆོས་སྤྱོད་རྣམ་པ་བཅུ་སྤྱོད་པ་ནི་སྐྱེ་བོ་དགེ་བའི་འཕྲོ་མེད་པ། བློ་ཞན་པ། །
དབང་པོ་རྟུལ་བོ་རྣམས་ལ་བསྟན་པ་ཡིན། སྔོན་བློ་སྦྱངས་པ་དབང་པོ་རྣོན་པོ་དག་
ལ་སྤྲིན་དཀར་ནག་གཉིས་གང་གིས་ཀྱང་ཉི་མ་སྒྲིབ་པ་ལྟར། དགེ་སྡིག་གཉིས་ཀས་
ཀྱང་སྒྲིབ་པས། དེ་བས་ན་ཅི་ལའང་མི་སེམས། ཅི་ལའང་མི་རྟོག ཅི་ཡང་མི་སྤྱོད་
པ་ནི་མི་དམིགས་པ་ཅིག་ཆར་འཇུག་པས་ས་བཅུ་པ་དང་འདྲའོ། །ཞེས་གསུངས་
257



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
པས་ཞེས་དང༌། ཀ་ཤཱིའི་སྒོམ་རིམ་ཐ་མ་ལས། གང་ཞིག་སེམས་ཀྱི་རྣམ་པར་རྟོག་
པས་བསྐྱེད་པའི་དགེ་བ་དང་མི་དགེ་བའི་ལས་ཀྱི་དབང་གིས་སེམས་ཅན་རྣམས་་་་
མཐོ་རིས་ལ་སོགས་པའི་འབྲས་བུ་མྱོང་ཞིང་འཁོར་བ་ན་འཁོར་རོ། །གང་དག་ཅི་
ལའང་མི་སེམས་ཅི་ཡང་མི་བྱེད་པ་དེ་དག་ནི་འཁོར་བ་ལས་ཡོངས་སུ་ཐར་བར་་་་་
འགྱུར་རོ། །དེ་ལྟ་བས་ན་ཅི་ཡང་མི་བསམ་མོ། །སྦྱིན་པ་ལ་སོགས་དགེ་བ་སྤྱད་པར་
ཡང་མི་བྱའོ། །སྦྱིན་པ་ལ་སོགས་པ་སྤྱོད་པ་ནི་སྐྱེ་བོ་བླུན་པོའི་དབང་དུ་མཛད་ནས་
བསྟན་པ་ཁོ་ན་ཡིན་ནོ་སྙམ་དུ་སེམས་ཤིང་དེ་སྐད་སྨྲ་བ་དེས་ནི་ཐེག་པ་ཆེན་པོ་མཐའ་
དག་སྤངས་པ་ཡིན་ནོ། །ཞེས་གསུངས་སོ། །
དེས་ན་ཧྭ་ཤང་གིས་ཅི་ཡང་ཡིད་ལ་མི་བྱེད་པ་ཉིད་དམིགས་པ་མེད་པའི་དབུ་མའི་
ལྟ་བར་བཞེད་པར་གསལ་ལ། ཡིད་ལ་མི་བྱེད་ཅེས་པ་དེའང་སོ་ སོར་རྟོགས་པའི་
ཤེས་རབ་ཀྱི་མེས་གཟུང་འཛིན་མཚན་མའི་བུད་ཤིང་མ་ལུས་པ་བསྲེགས་ཏེ་ཆོས་
དབྱིངས་སྤྲོས་པ་དང་བྲལ་བ་ལ་ངེས་པ་གཏིང་ནས་རྙེད་དེ་མཚན་འཛིན་ཐམས་ཅད་
ངང་གིས་ཞིག་པའི་འཛིན་མེད་ཀྱི་ལྟ་བ་རྣམ་དག་དེ་མ་ཡིན་པར་མདོའི་དོན་ཕྱིན་ཅི་
ལོག་ཏུ་བཟུང་སྟེ་དངོས་པོའི་གནས་ལུགས་ལ་དཔྱད་པ་སོགས་གཏན་མི་དགོས་་་་
པར་དང་པོ་ཉིད་ནས་ཅི་ཡང་ཡིད་ལ་མི་བྱེད་པར་རྣམ་རྟོག་ཐམས་ཅད་བཀག་པས་
ཙམ་ཞིག་ལ་བཞེད་པ་ཡིན་ནོ། །དེས་ན་འདིས་སོ་སོར་རྟོགས་པའི་ཤེས་རབ་སྤངས་
པས་ལྷག་མཐོང་གི་ཆ་མེད་པ་ཡིན་ནོ། །
དེ་ཅི་ལྟར་ཤེས་ཤེ་ན། ཧཱ་ཤང་གི་དགོངས་པ་ནི་སློབ་དཔོན་ཀ་མ་ལ་ཤཱི་ལས་མཁྱེན་
དགོས་ཤིང༌། དེ་ལ་ན། སྒོམ་རིམ་བར་བ་ལས། གང་ཤེས་རབ་ཀྱིས་དངོས་པོའི་ངོ་
བོ་ཉིད་སོ་སོར་བརྟགས་ནས་མི་བསྒོམ་གྱི་ཡིད་ལ་བྱེད་པ་ཡོངས་སུ་སྤངས་བ་ཙམ་
འབའ་ཞིག་སྒོམ་པར་བྱེད་པ་དེས་རྣམ་པར་རྟོག་པ་ནམ་ཡང་མི་ལྡོག་ཅིང༌། ངོ་བོ་
258



བློ་གསར་ཡིད་ཀྱི་དགའ་སྟོན་ལས་ལྟ་བའི་དཔྱད་པ།
ཉིད་མེད་པ་རྟོགས་པར་ཡང་མི་འགྱུར་ཏེ། ཤེས་རབ་ཀྱི་སྣང་བ་མེད་པའི་ཕྱིར་རོ། །
ཞེས་ཤིན་ཏུ་གསལ་བར་གསུངས་པའི་ཕྱིར་རོ། །གཞན་ཡང་སྒོམ་རིམ་ཐ་མ་ལས་
ཀྱང་། འདི་ལྟར་ཅི་ཡང་མི་བསམ་མོ་ཞེས་སྨྲ་བ་ནི་ཡང་དག་པར་སོ་སོར་རྟོགས་
པའི་མཚན་ཉིད་ཀྱི་ཤེས་རབ་སྤང་བར་འགྱུར་རོ། །ཡང་དག་པར་སོ་སོར་རྟོགས་པ་
མེད་པར་རྣལ་འབྱོར་པས་ཐབས་གང་གིས་ཐོག་མ་མེད་པའི་དུས་ནས་གཟུགས་ལ་
སོགས་པའི་མངོན་པར་ཞེན་ཅིང་གོམས་པའི་སེམས་རྣམ་པར་མི་རྟོག་པ་ཉིད་ལ་རྣམ་
པར་གཞག་པར་བྱ། གལ་ཏེ་ཆོས་ཐམས་ཅད་ལ་དྲན་པ་མེད་པ་དང༌། ཡིད་ལ་བྱེད་
པ་མེད་པས་འཇུག་གོ་ཞེ་ན། དེ་ཡང་རིགས་པ་མ་ཡིན་ཏེ། ཡང་དག་པར་སོ་སོར་
རྟོགས་པ་མེད་པར་ནི་ཉམས་སུ་མྱོང་བའི་ཆོས་ཐམས་ཅད་མི་དྲན་པར་བྱ་བ། ཡིད་
ལ་མི་བྱ་བར་བྱེད་མི་ནུས་པས་སོ། །ཞེས་དང༌། ཡང་དག་པར་སོ་སོར་རྟོགས་པ་
མེད་པར་དྲན་པ་མེད་པ་དང་། ཡིད་ལ་བྱེད་པ་མེད་པ་གོམས་པར་བྱས་པས་གླེན་པ་
ཉིད་གོམས་པར་བྱས་པ་ཡིན་ནོ། །ཞེས་གསུངས་སོ། །
དེ་ལྟར་ལུང་འདི་དག་ལས་དངོས་པོའི་ངོ་བོ་ལ་སོ་སོར་བརྟགས་ཤིང་དཔྱད་པ་མེད་
པ་ཁོ་ན་རྒྱུ་མཚན་དུ་བྱས་ནས་སུན་འབྱིན་བརྗོད་འདུག་པས་ཧྭ་ཤང་གིས་དེ་ལྟར་་་་
ཁས་བླངས་པ་བདེ་བླག་ཏུ་རྟོགས་ནུས་སོ། །འཇམ་མགོན་མི་ཕམ་རྒྱ་མཚོ་སོགས་
ཀྱིས་ཀྱང་དེའི་ལྟ་བའི་ངོས་འཛིན་འདི་བཞིན་དུ་མཛད་དོ། །གཉིས་པ་ཐབས་
སྤངས་ཚུལ་ནི། དགེ་བ་དང་མི་དགེ་བ་ནི་འཁོར་བར་འཁོར་བྱེད་དང་གནས་ལུགས་
ལ་སྒྲིབ་བྱེད་ཡིན་པས་བླང་དོར་མི་བྱ་བར་སྨྲ་སྟེ། སྦ་བཞེད་ལས། རྒྱ་ནག་གི་དགེ་
སློང་བྱུང་ནས། ཁོ་ན་རེ། ཚིག་ལ་སྙིང་པོ་མེད། ཐ་སྙད་ཆོས་ཀྱིས་འཚང་མི་རྒྱ།
སེམས་རྟོགས་ན་དཀར་པོ་ཆིག་ཐུབ་ཡིན་པས་དེས་ཆོག་ཟེར་ནས། ཞེས་དང་། །
ཐམས་ཅད་སེམས་ཀྱི་རྣམ་པར་རྟོག་པས་བསྐྱེད་པས་ཞེས་སོགས་གོང་གི་ལུང་
259



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
རྣམས་ཀྱིས་ཤེས་སོ། །དེ་ལྟར་ཧྭ་ཤང་གིས་ཅི་ཡང་མི་སྤྱོད་ཅེས་པ་དེ་ཡང་གནས་
ལུགས་མཐར་ཐུག་གི་དབང་དུ་བྱས་ན་དགེ་སྡིག་བླང་དོར་བྱ་བྱེད་ཀྱི་ངོ་བོ་གདོད་མ་
ནས་མ་གྲུབ་ཕྱིར་བྱར་མེད་པ་ལ་ཟེར་བ་མ་ཡིན་གྱི། དང་པོ་ཉིད་ནས་ཀྱང་ཅི་ཡང་
མི་བསམ་པ་འབའ་ཞིག་གི་ངང་དུ་སྡོད་པ་ལས་དགེ་སྦྱོར་ལ་འབད་མི་དགོས་པར་
འདོད་པ་ཡིན་ཏེ། སྦ་བཞེད་ལས། བོད་ཀྱི་བརྗེ་རུལ་པོ་ཕལ་གྱིས་ཁོའི་ཆོས་ལ་
བསླབས་ཏེ། བསམ་ཡས་ལ་མཆོད་པ་འཕྲོ་བཅད། སློབ་གཉེར་དང་ལུས་ངག་གི་
དགེ་སྦྱོར་འཕྲོ་བཅད། ཅེས་གསུངས་པའི་ཕྱིར་ཏེ། དེ་ལྟར་མ་ཡིན་ན་དང་པོ་ཉིད་
ནས་བསམ་ཡས་སུ་མཆོད་པ་སོགས་འཕྲོ་གཅོད་དོན་ཅི་ལ་ཡོད། དེ་བཞིན་དུ་སྒོམ་
རིམ་ཐ་མ་ལས་ཀྱང༌། མི་དགེ་བའི་ལས་མི་བྱའོ་ཞེས་ཟེར་བ་དེ་ནི་རིགས་ན། དགེ་
བ་ཅི་སྟེ་དགག གལ་ཏེ་འཁོར་བར་བྱེད་པས་དགག་པ་སྐད་དུ་བྱས་ནའང་དེ་ནི་མི་
རུང་སྟེ། བདག་ལ་སོགས་པར་ཕྱིན་ཅི་ལོག་གིས་ཀུན་ནས་བསླངས་པའི་དགེ་བའི་
ལས་གང་ཡིན་པ་དེ་ཉིད་འཁོར་བར་བྱེད་པ་ཡིན་གྱི། བྱང་ཆུབ་སེམས་དཔའ་
རྣམས་ཀྱི་ལས་སྙིང་རྗེ་ཆེན་པོས་ཀུན་ནས་བསླངས་པ་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་ཡང་དག་པར་བསྔོས་པ་ཡང་འཁོར་བར་བྱེད་པ་མ་ཡིན་་་་་
ནོ། །
ཞེས་དང་། དགེ་བ་སྤྱད་པ་བཀག་པས་ནི་སོ་སོར་ཐར་བའི་སྡོམ་པ་ལ་སོགས་པ་
ཡང་བཀག་པར་འགྱུར་ཏེ། དེའི་ཕྱིར་དེས་མགོ་བོ་དང་ཁ་སྤུ་བྲེགས་པ་དང༌། ཆོས་
གོས་ངུར་སྨྲིག་བཅངས་པ་ལ་སོགས་པ་ཡང་དོན་མེད་པར་འགྱུར་རོ། །དགེ་བའི་
ལས་མངོན་པར་འདུ་བྱ་བ་ལ་མི་ཕྱོགས་པར་གྱུར་ན་འཁོར་བ་ལ་མི་ཕྱོགས་པ་དང༌། །
སེམས་ཅན་གྱི་དོན་བྱ་བ་ལ་མི་ཕྱོགས་པར་ཀུན་ཏུ་བསྟེན་པར་འགྱུར་ཏེ། དེས་བྱང་
ཆུབ་ཀྱང་རྒྱང་བསྲིང་བར་འགྱུར་རོ། །ཞེས་གསུངས་པའི་ཕྱིར་ཏེ། ཧྭ་ཤང་གིས་དང་
260



བློ་གསར་ཡིད་ཀྱི་དགའ་སྟོན་ལས་ལྟ་བའི་དཔྱད་པ།
པོ་ཉིད་ནས་བླང་དོར་མི་བྱེད་པར་བཞེད་པ་མ་ཡིན་ན་ནི་སློབ་དཔོན་གྱིས་དགག་པ་
འདི་དག་སྨྲ་བར་ཆེས་མི་རིགས་སོ། །ད་ནི་འདི་ལ་དཔྱད་པར་བྱ་སྟེ། འོ་ན། ཧྭ་ཤང་
གིས་བོད་དུ་སྤེལ་བའི་ཆོས་དེ་ཉིད་མདོ་སྔགས་གཉིས་ལས་གང་ཡིན་ཞེ་ན། འདི་ནི་
མདོ་ལུགས་ཀྱི་སྒོམ་རིམ་རྫོགས་པའི་སངས་རྒྱས་ནས་ཉན་ཐོས་ཆེན་པོ་འོད་སྲུང༌། །
ཀུན་དགའ་བོ། ཤ་ནའི་གོས་ཅན། ཉེར་སྦས། དྷི་ཏི་ཀ ཉི་མ་གུང་པ་སོགས་ནས་
རིམ་པར་བརྒྱུད་དེ་མཁན་པོ་དྷརྨོནཱ་རས་རྒྱ་ནག་གི་ཡུལ་དུ་དར་བར་མཛད་པའི་རྒྱ་
ནག་གི་སྐད་དུ་ཚན་ཙུང་སྟེ་བསམ་གཏན་གྱི་ཆོས་ལུགས་ཞེས་པ་དེ་ཡིན་པར་གསལ་
ཏེ༑ ཐང་ཡིག་ལས། བཅོམ་ལྡན་འདས་སྐུ་མྱ་ངན་འདའ་བའི་དུས། །མྱ་ངན་འདའ་
བའི་གཞུང་འདི་བསྟན་པ་ཡིན། །དཔེ་དོན་མང་པོ་འོད་སྲུངས་ཉིད་ལ་གསུངས། །
དེ་ནས་དྷ་རྨོ་ཏཱ་ར་ལ་སོགས་ནས། །རྒྱ་ནག་སྤྲུལ་བདུན་བརྒྱུད་པ་བརྒྱུད་པའི་་་་
མཐའ༑ ༑ཧྭ་ཤང་མ་ཧཱ་ཡཱ་ན་ཉིད་ལ་ཐུག །ཅེས་དང༌། བོ་དྷི་དྷརྨཙཱའི་བརྒྱུད་འཛིན་
ནི༑ ༑མཐའ་མ་ཧཱ་ཤང་མ་ཧཱ་ཡཱ་ནའི་གཞུང་། །ཅིག་ཆར་འཇུག་པ་ཡོངས་སུ་རྫོགས་
པ་ཡིས། །དཔེ་དོན་མང་པོ་མདོ་སྡེའི་གཞུང་ལ་ཐུག །དེ་དག་འདོད་གཞུང་ཡི་གེ་
མེད་པ་དང༌། །དྷརྨོཏྟཱརའི་རྒྱ་ལུང་ཆེན་པོ་རྣམས། །ཅི་ཡང་བྱར་མེད་མན་ངག་སྙན་
ཁུང་བརྒྱུད། །ཅེས་མ་ཧཱ་ཡཱ་ན་ཉིད་ཚན་ཙུང་གི་མཁན་པོ་དྷརྨོརཱརའི་ཆོས་ཀྱི་བརྒྱུད་
པ་འཛིན་མཁན་ཡིན་པ་དང་། ཅི་ཡང་བྱར་མེད་ཅེས་པ་དེ་ཡང་དྷརྨོཏཱ་རའི་མན་ངག་
སྙན་བརྒྱུད་ཡིན་པར་གསུངས་པའི་ཕྱིར་དང་། མཁན་པོ་དྷརྨོཏྟཱ་རས་ཀྱང་ཐོག་མར་
ཆོས་འདི་ལེང་རྒྱལ་རབས་ཀྱི་གོང་མ་བོས་ཏུས་སོགས་ལ་འཆད་སྐབས་དགེ་སྡིག་
གཉིས་ཀ་སྤང་དགོས་པར་བསྟན་པ་དང༌། རྗེས་འཇུག་བསམ་གཏན་མཁན་པོ་
རྣམས་ཀྱིས་མཛད་པའི་བསམ་གཏན་གྱི་སྒོམ་ཡིག་དག་ལས་དགེ་སྡིག་གང་ཡང་་་་
261



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཡིད་ལ་མི་བྱེད་པའི་ངང་ནས་སེམས་ལ་བལྟ་དགོས་པར་གསུངས་པ་ལྟར་མ་ཧཱ་ཡཱ་
ནས་ཀྱང་དེ་དག་སྒྲ་ཇི་བཞིན་དུ་བཟུང་ནས་བཤད་པའི་ཕྱིར་དང་། ཚན་ཙུང་འདི་
ཐང་རྒྱལ་རབས་ཀྱི་སྐབས་སུ་ལྷོ་བརྒྱུད་དང་བྱང་བརྒྱུད་གཉིས་སུ་གྱེས་ནས་ལྷོ་་་་
བརྒྱུད་པ་ལ་ཏོན་མིན་ཏེ་ཅིག་ཆར་བའི་སྒོ་དང་། བྱང་བརྒྱུད་པ་ལ་ཅན་མིན་ཏེ་རིམ་
གྱིས་པའི་སྒོ་ཞེས་གྲགས་ལ། མ་ཧཱ་ཡཱ་ནས་ཀྱང་བོད་དུ་ཅིག་ཆར་བ་དེ་ཉིད་བསླབས་
པའི་ཕྱིར་དང༌། ཚན་ཙུང་འདི་ཉིད་ཀྱི་ཁུངས་རྡོ་རྗེ་གཅོད་པ་སོགས་ཤེར་ཕྱིན་རྣམས་
དང་ལང་ཀར་གཤེགས་པ་སོགས་ཡིན་པར་རྒྱ་ནག་པ་རྣམས་ཀྱིས་བཤད་པ་ལྟར་མ་
ཧཱ་ཡཱ་ནས་ཀྱང་མདོ་སྡེ་བརྒྱད་ཅུས་ཁུངས་བྱས་ཤིང༌། ཀ་མ་ལ་ཤཱི་ལ་དང་རྩོད་པའི་
ཕྱིར་ཤགས་སྦྱོང་བའི་ཚེ་ནའང་ཤེར་ཕྱིན་འབུམ་པ་ལ་བསླབས་པའི་ཕྱིར་རོ། །
དེ་ལྟ་ན་ཚན་ཙུང་ཞེས་པ་འདི་ནི་ལང་གཤེགས་སོགས་དང་རྡོ་རྗེ་གཅོད་པ་སོགས་
ལས་སེམས་ཀྱི་རང་བཞིན་གཏན་ལ་ཕབ་པ་དེ་ཉིད་ངོ་སྤྲད་ནས་ཉམས་སུ་ལེན་ཚུལ་
ཞིག་ཡིན་འདུག་པས་ཆོས་ཀྱི་རང་ལྡོག་ནས་ཟབ་ཆོས་སྐྱོན་དང་བྲལ་བ་ཞིག་ཡིན་
པར་གོར་མ་ཆག་སྟེ། ཆོས་འདིའི་བརྒྱུད་པའི་བླ་མ་དག་གིས་སློབ་མ་ལ་ངོ་སྤྲད་ཚུལ་
རྣམས་ཤིན་ཏུ་ངོ་མཚར་བའི་གནས་སུ་སྣང་ལ། མཁན་པོ་དྷརྨཏཱ་ར་ཞེས་པ་དེ་འང་
གྲུབ་ཆེན་ཡ་མཚན་ཅན་ཞིག་རེད་པས་ཆོས་དང་གང་ཟག་ལ་སྐུར་བ་གདབ་པར་མི་
བྱའོ། །དེལྟ་ནའང་མ་ཧཱ་ཡཱ་ནས་ནི་དེའི་དོན་ཇི་བཞིན་མ་བཤད་དོ། །དེ་ལྟར་ཧྭ་ཤང་
གི་ལྟ་བའི་ངོས་འཛིན་མདོར་བསྡུས་སུ་བརྗོད་ནས་ཞར་ལ་འོང་བ་ནི། ཁ་ཅིག་ན་རེ།
ཧྭ་ཤང་རྗེས་འབྲངས་རྫོགས་ཆེན་པ་ཁ་ཅིག་གིས་ཡུལ་ཅི་ཡང་མ་གྲུབ་པ་ལ་བློས་་་་་
ཅིར་ཡང་མི་འཛིན་པ་ལྟ་བ་སྐྱོང་ཚུལ་དུ་འདོད་པ་ལྟར་ན། ཞེས་དང༌། གནས་
ལུགས་མཛོད་ལས། བཅོས་སུ་མེད་པ་དགེ་བས་ཕན་མ་བཏགས། །བསྒྱུར་དུ་མེད་
པ་སྡིག་པས་གནོད་མ་བསྐྱལ། །ལས་འབྲས་མེད་པས་རྣམ་སྨིན་བདེ་སྡུག་མེད། །
262



བློ་གསར་ཡིད་ཀྱི་དགའ་སྟོན་ལས་ལྟ་བའི་དཔྱད་པ།
བཟང་ངན་མེད་པས་སྤང་བླང་འཁོར་འདས་མེད། །ཅེས་དང༌། སྔ་ཕྱི་མེད་པས་ཚེ་
རབས་བཏགས་པ་ཙམ། །རྒྱུ་འབྲས་མེད་པས་རིག་པ་གཅེར་བུ་ལ། །དགེ་སྡིག་མེད་
པས་ཐིག་ལེ་ཉག་གཅིག་གནས། །ཞེས་དང་། གསེར་སྒྲོག་ཐག་སྒྲོག་འཆིང་བར་
མཉམ་པ་ལྟར། །ཆོས་དང་ཆོས་མིན་སེམས་ཀྱི་འཆིང་བར་མཉམ། །དཀར་ནག་་་་
སྤྲིན་ཚོགས་སྒྲིབ་པར་མཉམ་པ་ལྟར། །དགེ་སྡིག་གཉིས་ཀ་རིག་པའི་སྒྲིབ་པར་
མཉམ༑ ༑ཞེས་དང་། ཚེ་སྔ་ཕྱི་དང་ལས་རྒྱུ་འབྲས་མེད་པས་འཁོར་བ་མིང་ཙམ་དུ་
ཟད༑ ཅེས་དང༌། དགེ་སྡིག་རྒྱུ་འབྲས་མེད་དོ། །
དེ་མེད་པས་ཚེ་སྔ་ཕྱི་མེད། ཅེས་དང་། སོགས་ནས་མདོར་ན་ཧྭ་ཤང་གིས་གསུངས་
པ་དེ་དུས་བློ་དམན་པའི་བློར་མ་ཤོང་ཡང་དོན་ལ་དེ་བཞིན་དུ་གནས་སོ། །ཞེས་ཧྭ་
ཤང་ཚད་མར་བྱས་ཏེ་ཀ་ཤཱིས་ཧཱ་ཤང་ཚར་བཅད་པའང་བོད་ཀྱི་བསོད་ནམས་ཀྱིས་
མ་ཁྱོགས་པར་བཤད་ནས། ལས་འབྲས་དང་། བདེན་བཞི་དང་། མཆོག་གསུམ་
དང་༑ སྐྱེ་བ་སྔ་ཕྱི་སོགས་གཏན་མེད་དུ་འདོད་པར་ངེས་སོ། །ཞེས་བྲིས་ཏེ། དེ་དག་
འགོག་པའི་སྐབས་སུ། གནས་ལུགས་མཛོད་ལ། བཟའ་བ་ཟོས་ན་ལྟོ་བ་མི་འགྲང་
བ་དང་། བཏུང་བ་འཐུངས་ན་སྐོམ་མི་སེལ་བ་དང་། གོས་གྱོན་ན་ལུས་མི་དྲོ་བའི་
ཐལ་བ་དང་། བཟའ་རྒྱུ་འཐུང་རྒྱུ་མེད་པ་དང་། བླ་མ་སློབ་མ་མེད་པ་དང་། བསྐྱབ་
བྱ་སྐྱོབ་བྱེད་མེད་པ་སོགས་སྐྱུག་བྲོ་བ་མང་དུ་སྨྲ་དགོས་པའི་སྐྱོན་ཡོད་དོ། །་
ཞེས་ཟེར་རོ། །འདི་དག་ལ་ལན་མཚོན་ཙམ་ཞིག་སྨྲ་བར་བྱ་སྟེ། དང་པོ། ཡུལ་ཅི་
ཡང་ མ་གྲུབ་པས་བློས་ཅིར་ཡང་མི་འཛིན་པར་སྨྲས་པ་ཙམ་ཞིག་གིས་ཧྭ་ཤང་གི་རྗེས་
འབྲངས་རེད་འགྲོ་ན། འཕགས་པ་ཀླུ་སྒྲུབ་དང་། ལེགས་ལྡན་འབྱེད། མཉམ་མེད་
ཇོ་བོ་རྗེ་སོགས་དབུ་མའི་སློབ་དཔོན་ཆེན་པོ་དེ་དག་ཀྱང་དེར་ཐལ་བར་འགྱུར་ཏེ། །
ཀླུའི་སྐྱེ་མེད་རིན་པོ་ཆེའི་མཛོད་ལས། ཅིར་ཡང་མི་རྟོག་སྟོང་པ་སྟེ། །ཡིད་ལ་མི་བྱེད་
263



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
སྐྱེ་འཆི་མེད། །ཅེས་གསུངས་ཤིང༌། ལེགས་ལྡན་འབྱེད་ཀྱིས། སྐབས་དེར་ཤེས་པ་
ཅི་ལའང་མི་གནས། ཅིར་ཡང་མི་རྟོག ཅིར་ཡང་སེམས་པ་མེད་པ། མཐའ་ཐམས་
ཅད་ལ་མི་གནས་པ། ཤེས་པ་ཅིའི་ངོ་བོར་ཡང་མ་སྐྱེས་པ། ཅི་ཡང་མ་ཡིན་པར་
བསྒོམ་པར་བྱའོ། །ཞེས་དང༌། ཇོ་བོ་རྗེའི་དབུ་མའི་མན་ངག་རིན་པོ་ཆེའི་ཟ་མ་ཏོག་
ཁ་ཕྱེ་བ་ཞེས་པ་ལས། བར་དེར་ཤེས་པ་ཅི་ཡང་མ་ཡིན་ལ། ཅིར་ཡང་མི་གནས་པ།
ཅིར་ཡང་མ་གྲུབ་པ། ཅིའི་རྣམ་པར་ཡང་མ་སྐྱེས་པ། སྤྲོས་པ་མ་ལུས་པ་ཉེར་བར་
ཞི་བ་ཞེས་སོགས་དང༌། དབུ་མའི་མན་ངག་བསྡུས་པ་ལས་ཀྱང༌། སྐབས་དེར་ཤེས་
པ་ཅིར་ཡང་མི་རྟོག ཅིར་ཡང་མི་འཛིན། དྲན་པ་དང་ཡིད་ལ་བྱེད་པ་ཐམས་ཅད་
སྤངས་ཏེ་ཞེས་སོགས་གསུངས་པའི་ཕྱིར་རོ། །
སློབ་དཔོན་ཀ་མ་ལ་ཤཱི་ལས་ཀྱང་འཛིན་མེད་ཀྱི་ལྟ་བ་གཏན་ནས་ཁས་མི་ལེན་པ་མ་
ཡིན་ཏེ། སྒོམ་རིམ་ཐ་མ་ལས། དེ་ལྟ་བས་ན་དམ་པའི་ཆོས་ལ་དྲན་པ་མེད་པ་དང་།
ཡིད་ལ་བྱེད་པ་མེད་པ་འབྱུང་བ་དེའང་ཡང་དག་པར་སོ་སོར་རྟོགས་པ་སྔོན་དུ་འགྲོ་
བ་ཡིན་པར་བལྟ་བར་བྱ་སྟེ། གང་གི་ཕྱིར་ཡང་དག་པར་སོ་སོར་རྟོགས་པ་ཉིད་ཀྱིས་
དྲན་པ་མེད་པ་དང་། ཡིད་ལ་བྱེད་པ་མེད་པར་བྱེད་ནུས་ཀྱི་གཞན་དུ་མ་ཡིན་ཏེ། །
ཞེས་སོགས་དང༌། སྒོམ་རིམ་དང་པོ་ལས་ཀྱང༌། ཞི་བ་ནི་ཡོད་པ་དང་མེད་པ་ལ་
སོགས་པ་རྣམ་པར་རྟོག་པའི་མཚན་ཉིད་ཀྱི་སྤྲོས་པ་ཐམས་ཅད་ཉེ་བར་ཞི་བའི་ཕྱིར་
རོ༑ །འདི་ལྟར་གང་གི་ཚེ་རྣལ་འབྱོར་པས་ཤེས་རབ་ཀྱིས་བརྟགས་ན་དངོས་པོའི་ངོ་
བོ་ཉིད་གང་ཡང་མི་དམིགས་པ་དེ་ཡི་ཚེ་དེ་ལ་དངོས་པོའི་རྣམ་པར་རྟོག་པ་མི་འབྱུང་
བ་ཉིད་དོ། །དངོས་པོ་མེད་པ་རྣམ་པར་རྟོག་པ་ཡང་དེ་ལ་མེད་པ་ཉིད་དོ། །གལ་ཏེ་
བརྒྱ་ལ་དངོས་པོ་འགའ་ཞིག་མཐོང་བར་གྱུར་ན་ནི་དེ་ལྟ་ན་ནི་བཀག་པས་དངོས་པོ་
མེད་པ་རྣམ་པར་རྟོག་པ་འབྱུང་ངོ༌། །གང་གི་ཚེ་རྣལ་འབྱོར་པས་ཤེས་རབ་ཀྱི་མིག་
264



བློ་གསར་ཡིད་ཀྱི་དགའ་སྟོན་ལས་ལྟ་བའི་དཔྱད་པ།
གིས་བརྟགས་ན་དུས་གསུམ་དུ་དངོས་པོ་མི་དམིགས་པ་དེའི་ཚེ་ཅི་ཞིག་བཀག་པས་
དངོས་པོ་མེད་པར་རྣམ་པར་རྟོག་པར་བྱེད། དེ་བཞིན་དུ་རྣམ་པར་རྟོག་པ་གཞན་
དག་ཀྱང་དེ་ཚེ་དེ་ལ་མི་འབྱུང་བ་ཉིད་དེ། ཡོད་པ་དང་མེད་པ་རྣམ་པར་རྟོག་པ་
གཉིས་ཀྱིས་རྣམ་པར་རྟོག་པ་ཐམས་ཅད་ལ་ཁྱབ་པའི་ཕྱིར་ཏེ། ཁྱབ་པར་བྱེད་པ་
མེད་པས་ཁྱབ་པར་བྱ་བ་ཡང་མེད་པའི་ཕྱིར་རོ། །དེ་ནི་རྣམ་པར་མི་རྟོག་པའི་རྣལ་
འབྱོར་དམ་པ་ཡིན་ཏེ། ཞེས་གསུངས་པའི་ཕྱིར་རོ། ། ན་
གལ་ཏེ་འདིའི་ཡོད་མེད་གཉིས་ལ་བདེན་གྲུབ་ཀྱི་ཁྱད་པར་སྦྱར་དགོས་སོ་སྙམ་ན། །
ཇི་སྐད་དུ་དགག་བྱ་དངོས་པོ་མེད་པས་དེ་བཀག་པའི་དངོས་མེད་ཀྱང་མེད་པར་་་་་
གསུངས་པ་བཞིན། དགག་བྱ་བདེན་གྲུབ་ཐ་སྙད་དུའང་མེད་པས་དེ་བཀག་པའི་
བདེན་མེད་ཀྱང་ཇི་ལྟར་གཞག་པར་བྱ། དེས་ན་མེད་པ་ཙམ་དུ་འཛིན་པ་དེའང་
མཐར་ཐུག་ན་ཕྱིན་ཅི་ལོག་པ་སྟེ། རྒྱན་སྟུག་པོ་བཀོད་པ་ལས་ཀྱང་། ཇི་ལྟར་སྲེག་
པར་བྱེད་པའི་མེ། །བསྲེག་བྱ་མེད་པས་མི་གནས་སོ། །དེ་བཞིན་བསྲེག་བྱའི་ལྟ་
ཚིག་ན། །སྟོང་ཉིད་མེ་ཡང་འགག་པར་འགྱུར། །ཞེས་སོ། །གལ་ཏེ་སྟོང་ཉིད་ཀྱི་ལྟ་
བ་གཏན་ལ་འབེབས་ཚེ་བདེན་གྲུབ་ཀྱི་ཁྱད་པར་སྦྱར་མི་དགོས་པ་གཅིག་ཀྱང་མེད་
ན། རྗེ་རོལ་བའི་རྡོ་རྗེས། ད་ལྟ་རང་རེ་ཡི་བློ་གསལ་འགའ་ཞིག །ཚུགས་ཐུབ་
བདེན་གྲུབ་སོགས་བརྡ་ལ་ཞེན་ནས། །སྣང་བ་ལིང་ལིང་འདི་རང་སོར་བཞག་
ནས། །དགག་རྒྱུ་རྭ་ཅན་ཞིག་འཚོལ་བར་སྣང་སྟེ། །ཞེས་པ་དེ་ཅི་འདྲ་བ་ཞིག་ལ་
གསུངས་པ་ཡིན་གཟུ་བོའི་བློས་བསམ་དགོས་སོ། །རྗེ་ཐམས་ཅད་མཁྱེན་པས་ནི་
མཐར་ཐུག་དེ་ལྟར་མི་བཞེད་པར་གསལ་ལོ། །
འདི་སྐབས་དགག་སྒྲུབ་རྒྱས་པ་ནི་འཇམ་དབྱངས་མི་ཕམ་རྒྱ་མཚོ་སོགས་མཁས་་་་
པའི་གཞུང་ན་ཆེས་གསལ་བས་དེ་ལས་རྟོགས་པར་བྱའོ། །གལ་ཏེ་འདི་སྙམ་དུ། འོ་
265



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ན་ཀ་ཤིས་ཧྭ་ཤང་བཀག་པ་དོན་མེད་པར་འགྱུར་ཏེ་རང་ཉིད་ཀྱང་འཛིན་མེད་ཀྱི་ལྟ་
བ་དེ་བཞེད་པར་འགྱུར་བའི་ཕྱིར་སྙམ་ན། དེ་ནི་མིང་ཙམ་མཚུངས་ཀྱང་དོན་མི་
གཅིག་པར་སློབ་དཔོན་ཉིད་ཀྱིས་གསུངས་ཏེ། སྒོམ་རིམ་དང་པོ་ལས། རྣམ་པར་མི་
རྟོག་པ་ལ་འཇུག་པའི་གཟུངས་ལས་ཡིད་ལ་མི་བྱེད་པས་གཟུགས་ལ་སོགས་པའི་
མཚན་མ་སྤོང་ངོ་ཞེས་གསུངས་པ་གང་ཡིན་པ་དེ་ཡང་ཤེས་རབ་ཀྱིས་བརྟགས་ན་མི་
དམིགས་པ་གང་ཡིན་པ་དེ། དེར་ཡིད་ལ་མི་བྱེད་པར་དགོངས་ཀྱི། ཡིད་ལ་བྱེད་པ་
མེད་པ་ཙམ་ནི་མ་ཡིན་ཏེ། ཞེས་སོ། །དེ་བཞིན་བོད་སྔ་རབས་པའི་ཐལ་འགྱུར་གྱི་
ལྟ་བ་དང་ཧྭ་ཤང་གི་ལྟ་བ་གཉིས་ཀྱང་ཚུལ་དེ་ལྟའི་སྒོ་ནས་དབྱེ་བར་བྱའོ། །གནས་
ལུགས་མཛོད་ཀྱི་ཕྱོགས་སྔ་བཀོད་པ་དང་། སྐྱོན་བརྗོད་པ་གཉི་ག་ལ་དཔྱད་པར་བྱ་
སྟེ༈ ཀུན་མཁྱེན་ཆེན་པོས་ནི། དོན་གྱི་སྙིང་པོ་རིག་པ་ཟང་ག་མ། །བཅོས་སུ་མེད་
པས་དགེ་བས་ཕན་མ་བཏགས། །ཞེས་སོགས་དང༌། རང་འགྲེལ་ལས་ཀྱང༌། རིག་
པ་ཟང་ག་མ་ཆོས་སྐུ་རྗེན་པ་འདི་ལ་དགེ་བ་ཅི་བྱས་ཀྱང་བཟང་དུ་འགྲོ་བར་མེད་་་་་
པས་ཕན་མ་བཏགས། སྡིག་པ་ཅི་བྱས་ཀྱང་ངན་པར་བསྒྱུར་དུ་མེད་པས་གནོད་མ་
བསྐྱལ༑ རང་ངོ་ཅིར་ཡང་མ་གྲུབ་པས་ལས་འབྲས་དང་དེའི་རྣམ་སྨིན་བདེ་སྡུག་
དང་བཟང་ངན་མེད་དེ། ཞེས་སེམས་ཀྱི་རང་བཞིན་འོད་གསལ་བའི་ངོ་བོ་ལ་དགེ་
སྡིག་གིས་ཕན་གནོད་བྱེད་མི་ནུས་པ་དང༌། རིག་པ་དེ་ཉིད་ལ་ལས་འབྲས་བདེ་སྡུག་
སྐྱེ་བ་སྔ་ཕྱི་མེད་པར་བསྟན་འདུག་གི་ སྤྱིར་དགེ་སྡིག་གིས་ཕན་གནོད་མི་བྱེད་པ་
དང་ལས་འབྲས་སོགས་མེད་པར་བསྟན་པ་ཡེ་མི་སྣང་ངོ༌། ། 1:|:ཀྱི
ཡང་སྐྱེ་བ་སྔ་ཕྱི་སོགས་གཏན་མེད་དུ་འདོད་པས་ཞེས་པ་གནས་སྣང་གང་གི་དབང་
དུ་བྱས། དང་པོ་ལྟར་ན་སྐྱོན་མེད་ཚུལ་འོག་ཏུ་ཤེས་ལ། ཕྱི་མ་ལྟར་ན། འགྲེལ་བར།
རིག་པའི་ངོ་བོ་དེ་ལྟར་གནས་པ་མ་རྟོགས་པ་རྣམས་ལ་འཁོར་བ་བདེ་སྡུག་ཏུ་སྣང་
266



བློ་གསར་ཡིད་ཀྱི་དགའ་སྟོན་ལས་ལྟ་བའི་དཔྱད་པ།
བ༑ ཞེས་པ་སོགས་མ་གཟིགས་པར་ཟད་དོ། །གལ་ཏེ་འཁོར་བ་མིང་ཙམ་དུ་སྨྲས་
པས་གཏན་མེད་དུ་འགྱུར་སྙམ་ན། ཁྱོད་ཀྱང་བཙལ་ན་བཏགས་དོན་མི་རྙེད་པས་
མིང་རྐྱང་བཏགས་ཡོད་དུ་འདོད་པ་མ་ཡིན་ནམ། ཀ་ཤཱིས་ཧྭ་ཤང་ཚར་བཅད་པ་བོད་
ཀྱི་བསོད་ནམས་ཀྱིས་མ་ཁྱོགས་པར་བཤད་ཟེར་བ་ནི་རང་དགར་སྨྲ་བའོ། །གཉིས་
པ་སྐྱོན་བརྗོད་པའི་སྐབས་སུ། ཟས་ཟོས་ན་ལྟོ་མི་འགྲང་བ་དང་། བཟའ་རྒྱུ་འཐུང་
རྒྱུ་སོགས་མེད་པའི་སྐྱུག་བྲོ་བ་མང་དུ་སྨྲ་དགོས་ཞེས་སྐྱུག་བྲོ་བ་ལ་ཐུགས་ཁག་མེད་
དེ་བདེན་གཉིས་འགལ་བར་བཟུང་པས་ནོངས་པའི་ཕྱིར་རོ། །དེས་ན་སུན་འབྱིན་
འདི་དག་ལ་སྙིང་པོ་ཏིལ་འབྲུ་ཙམ་ཡང་མི་འདུག་སྟེ། འདི་ལྟར་ཐལ་བ་འདི་རྣམས་
བདེན་གཉིས་གང་གི་ངོར་འཕེན་པ་ཡིན། དོན་དམ་པར་ཡིན་ན། དགེ་སྡིག་གིས་
ཕན་གནོད་མ་བྱས་པ་དང༌། ཟས་བཟའ་རྒྱུ་མེད་པ་སོགས་ཤིན་ཏུ་འདོད་དེ། རྒྱུད་
བླ་མ་ལས། སེམས་ཀྱི་རང་བཞིན་འོད་གསལ་གང་ཡིན་པ། །དེ་ནི་ནམ་མཁའ་
བཞིན་དུ་འགྱུར་མེད་དེ། །ཡང་དག་མིན་རྟོག་ལས་བྱུང་འདོད་ཆགས་སོགས། །གློ་
བུར་དྲི་མས་དེ་ཉོན་མོངས་ མི་འགྱུར། །ཞེས་དང༌། མདོ་ལས། བཅོམ་ལྡན་འདས་
འཆི་བ་ཞེས་བགྱི་བ་དང༌། སྐྱེ་བ་ཞེས་བགྱི་བ་འདི་ནི་འཇིག་རྟེན་གྱི་ཐ་སྙད་དོ། །
བཅོམ་ལྡན་འདས་འཆི་བ་ཞེས་བྱ་བ་འདི་ནི་དབང་པོ་འགག་པའོ། །བཅོམ་ལྡན་
འདས་སྐྱེ་བ་ཞེས་བྱ་བ་འདི་ནི་དབང་པོ་གསར་བ་རྣམས་ཐོབ་པའོ། །བཅོམ་ལྡན་
འདས་དེ་བཞིན་གཤེགས་པའི་སྙིང་པོ་ནི་སྐྱེ་བའམ། རྒ་བའམ། འཆི་འཕོ་བའམ། །
སྐྱེ་བ་མ་ལགས་སོ། །ཞེས་དང༌། སྡོང་པོ་བཀོད་པ་ལས། འཇིག་རྟེན་ཁམས་མང་
ལ་ལ་དག །བསམ་གྱིས་མི་ཁྱབ་ཚིག་གྱུར་ཀྱང༌། །ནམ་མཁའ་འཇིག་པར་འགྱུར་
བ་མེད། །རང་བྱུང་ཡེ་ཤེས་དེ་བཞིན་ནོ། །ཞེས་དང༌། རྒྱུད་བླ་མ་ལས། རྣམ་དབྱེར་
བཅས་པའི་མཚན་ཉིད་ཅན། །གློ་བུར་དག་གིས་ཁམས་སྟོང་གི །ཞེས་གསུངས་པའི་
267



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཕྱིར་རོ། །དེས་ན་མ་དག་འཁྲུལ་སྣང་གིས་བསྡུས་པའི་ཡུལ་དང་ཡུལ་ཅན་འདི་དག་
གནས་ཚུལ་དོན་དམ་པའི་ངོས་ན་རྡུལ་ཕྲ་རབ་ཙམ་ཡང་མེད་དེ། རབ་རིབ་དང་
བྲལ་བའི་མིག་ཤེས་ལ་སྐྲ་ཤད་གཏན་མ་གྲུབ་པ་བཞིན་ནོ། །ཚུལ་འདི་གནས་སྣང་
གི་བདེན་གཉིས་སུ་མ་ཟད་སྣང་སྟོང་གི་བདེན་གཉིས་ཀྱི་སྐབས་སུའང་ཁས་བླང་་་་
བར་བྱ་དགོས་ཏེ། བརྒྱ་འགྲེལ་ལས། དེའི་ཕྱིར་དེ་ལྟར་འཇིག་རྟེན་གྱི་ཐ་སྙད་ལ་
གནས་པ་ཡིན་དང་འཇིག་རྟེན་ཁོ་ན་ལས་བུམ་པ་མངོན་སུམ་མོ་ཞེས་བྱ་བར་བརྗོད་
པར་རིགས་ཀྱི་རང་བཞིན་འཚོལ་བའི་དུས་སུ་དེ་ཉིད་རིག་པས་དེ་སྐད་སྨྲ་བ་འོས་པ་
མ་ཡིན་ཏེ། བུམ་པའི་རང་གི་ངོ་བོ་རྣམ་པ་ཐམས་ཅད་དུ་མ་དམིགས་པའི་ཕྱིར་རོ། །
ཞེས་གསུངས་པའི་ཕྱིར་རོ། ། ལའོ།
གལ་ཏེ་སྣང་ཚུལ་ཀུན་རྫོབ་ལ་ཐལ་བ་དེ་དག་འཕེན་ན་ཡང་ཤིན་ཏུ་མི་འཐད་དེ། །
དོན་དམ་པར་མེད་ན་ཀུན་རྫོབ་ཏུའང་མེད་པའི་ཁྱབ་པ་ཇི་ལྟར་སྒྲུབ་པ་ཡིན། བདེན་
གཉིས་འཇོག་ཚུལ་གང་གི་དབང་དུ་བྱས་ཀྱང་དོན་དམ་པར་མེད་པས་ཀུན་རྫོབ་ཏུ་
ཡོད་ པ་མི་ཁེགས་ཏེ། འཇུག་པ་ལས། གང་དག་རབ་རིབ་ཅན་སོགས་ཡུལ་གྱུར་
པ༑༑སྐྲ་ཤད་ལ་སོགས་དེ་དག་མ་སྐྱེས་པས། །རེ་ཞིག་དེ་དག་ཉིད་ལ་བརྩད་བྱ་སྟེ།།
ཕྱིས་ནས་མ་རིག་རབ་རིབ་རྗེས་འབྲེལ་ལའོ། ཞེས་དང༌། དེ་ཉིད་དུ་འདི་ཇི་ལྟར་སྐྱེ་
མེད་ཀྱང༌། །མོ་གཤམ་བུ་ལྟར་གང་ཕྱིར་འཇིག་རྟེན་གྱི། །མཐོང་བའི་ཡུལ་དུ་མི་
འགྱུར་མ་ཡིན་པ། །དེ་ཡིཕྱིར་ན་སྨྲ་འདི་མ་ངེས་པའོ། །ཞེས་གསུངས་པ་བཞིན་ནོ།།
འོ་ན་གནས་ལུགས་མཛོད་འགྲེལ་ལས། སློབ་དཔོན་ཆེན་པོ་ཧྭ་ཤང་གིས་གསུངས་
དེ་དུས་བློ་དམན་པའི་བློར་མ་ཤོང་ཡང་དོན་ལ་དེ་བཞིན་དུ་གནས་སོ། །ཞེས་་་་་
--
-
--
བས བ ང
2
གསུང་
2
ར
a
te=**
**
**
ར
དགེ་སྡིག་ལ་བླང་དོར་མི་བྱ་བ་སོགས་སྨྲས་ཚད་ཐམས་ཅད་དེ་བཞིན་དུ་དོན་ལ་་་་་
268



བློ་གསར་ཡིད་ཀྱི་དགའ་སྟོན་ལས་ལྟ་བའི་དཔྱད་པ།
གནས་ཞེས་པའི་དོན་མ་ཡིན་གྱི། འདི་ལྟར་ཧྭ་ཤང་གིས་སྤྲིན་དཀར་ནག་གཉིས་
ཀས་ཉི་མ་སྒྲིབ་པ་བཞིན་དབང་རྣོན་ལ་དགེ་སྡིག་གི་རྟོག་པ་གཉིས་ཀས་སྒྲིབ་ཅེས་
སྨྲས་པ་འདི་ཙམ་ཞིག་གནས་ལུགས་དེ་ཁོ་ན་ཉིད་ཀྱི་དབང་དུ་བྱས་ན་ཆོས་ཀུན་
གདོད་ནས་མཉམ་པ་ཉིད་ཀྱི་ངང་དུ་བླང་དོར་བྱ་བྱེད་ཐམས་ཅད་དང་བྲལ་བ་ཡིན་
པས་དོན་ལ་གནས་ཞེས་དགོངས་པ་ཡིན་ནོ། །
གང་གི་ཕྱིར་ན་གནས་ལུགས་མཛོད་ཀྱི་སྐབས་འདི་ཉིད་ལས། དགེ་སྡིག་ལས་
འབྲས་ལས་འདས་པར་ལ་བཟླ་བ་ནི། ཞེས་མཚམས་སྦྱར་ཏེ། རང་བྱུང་རིག་པ་
དོན་དམ་ཉི་མ་ལ།	།དགེ་སྡིག་དཀར་ནག་གཉིས་ཀྱི་སྤྲིན་གྱིས་བསྒྲིབས། །བླང་
དོར་འབད་རྩོད་ཞེན་པའི་གློག་གིས་གདུངས། །བདེ་སྡུག་འཁྲུལ་སྣང་ཆར་གྱི་རྒྱུན་
བབ་པས། །འཁོར་བའི་ས་བོན་འགྲོ་དྲུག་ལོ་འདབ་རྒྱས། །ཀྱེ་མ་ཉམ་ཐག་འགྲོ་
རྣམས་སྙིང་རེ་རྗེ། །ཞེས་གསུངས་པས། སློབ་དཔོན་ཆེན་པོ་ཧྭ་ཤང་གིས་གསུངས་
པས་ཞེས་པའི་གང་གསུང་རྒྱུ་ནི་དགེ་སྡིག་གཉིས་ཀས་དོན་ལ་སྒྲིབ་པས་ཅི་ཡང་མི་
སྤྱོད་ཅེས་པ་དེ་ཉིད་ཡིན་པ་སྐབས་ཀྱིས་ཤེས་ཤིང༌། དོན་ལ་གནས་ཞེས་པའང་
མཐར་ཐུག་གི་དབང་དུ་མཛད་དེ། གོང་གི་འཕྲོས་སུ་རྒྱུ་འབྲས་ལ་བཟླ་བར་་་་་
གདམས་པ་ནི། མཐར་ཐུག་དོན་དམ་ངེས་པའི་སྙིང་པོ་ལ། །གསེར་སྒྲོག་ཐག་སྒྲོག་
འཆིང་བར་མཉམ་པ་ལྟར། །ཞེས་སོགས་ཀྱིས་གསལ་བར་རྟོགས་པའི་ཕྱིར་རོ། །
མཐར་ཐུག་ནི་དགེ་རྟོག་སྡིག་རྟོག་གཉིས་ཀས་དོན་ལ་སྒྲིབ་པ་སྨོས་མ་དགོས་ཏེ། དེ་
དག་མཚན་འཛིན་ཡིན་པའི་ཕྱིར་རོ། །དེས་ན་འཕགས་པ་སྡོམ་པ་གསུམ་བསྟན་
པའི་མདོ་ལས་ཀྱང༌། འོད་སྲུང་། མདོར་ན་དམིགས་པ་ནི་རློམ་སེམས་སོ། །
གང་དང་གང་དུ་འདུ་ཤེས་འཇུག་ན་ཐ་ན་སྟོང་པ་ཉིད་དོ་སྙམ་པ་དེ་ཐམས་ཅད་ཀྱང་
རློམ་སེམས་ཏེ། དགེ་སྦྱོང་དུ་བྱེད་པའི་ཆོས་མ་ཡིན་པ་དང་། བྲམ་ཟེར་བྱེད་པའི་
269



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ། །
ཆོས་མ་ཡིན་པ་ཐམས་ཅད་ནི་རློམ་སེམས་སོ། །ཞེས་དང༌། སྐྱེ་མེད་མཛོད་ལས་
ཀྱང་། སྣང་བ་སྒྱུ་མ་དགེ་སྡིག་བྲལ། །ཞེས་གསུངས་སོ། །དེ་ལས་གཞན་དུ་དང་པོ་
ཉིད་ནས་དགེ་སྦྱོར་ཡལ་བར་འདོར་བ་ལ་བསྔགས་པ་ནི་གཏན་མ་ཡིན་ཏེ། ཆོས་
དབྱིངས་མཛོད་ལས། འདི་ཡི་ངང་ལ་རྒྱུ་འབྲས་བྱ་བཙལ་མེད། །ལྟ་བ་བསྒོམ་དུ་
མེད་ལ་སོགས་པ་ཡིན། །མཐའ་དབུས་གཉིས་མེད་འགོག་པའི་ཚུལ་བརྗོད་ཀྱི། །
གཞན་དུ་ངང་ལས་ཕྱིར་འཁྱམས་རྩལ་ཉིད་ལས། །རོལ་བ་སྣ་ཚོགས་སྣང་སྲིད་དགུ་
འཆར་བས། །རྒྱུ་འབྲས་མེད་ཅེས་ནམ་ཡང་མ་བརྗོད་ཅིག །ཅེས་དང་དེའི་འགྲེལ་
བར༑ ཆོས་སྐུ་ཡེ་ཤེས་ཟང་ཐལ་གྱི་ངོ་བོ་རྗེན་པར་གནས་པས་དོན་དམ་པའི་བདེན་
པའི་ངང་ལ་ལྟོས་ནས་རྒྱུ་འབྲས་དང་སྤང་བླང་དང་བྱ་བཙལ་ལ་སོགས་པ་རང་་་་་་
བཞིན་བཅུ་མེད་པར་བསྟན་གྱི། ཀུན་གཞི་དང་དེའི་རྩལ་ལས་རྣམ་ཤེས་དུ་མ་ཤར་
ནས་སྣ་ཚོགས་སུ་སྣང་བའི་འཁོར་བའི་ཆོས་ཀུན་ཏུ་རྟོག་པ་དང་བཅས་པ་ལ་རྒྱུ་མེད་
འབྲས་བུ་མེད་ལ་སོགས་པ་བརྗོད་ན། རྒྱང་འཕེན་པ་ལྟར་ཆད་པར་ལྟ་བར་འགྱུར་
ཏེ༑ ཞེས་དང༌། ཡང༌། གཤིས་ལ་གཞལ་ན་ཅི་ཡང་མ་གྲུབ་ལྟར། །ལམ་དུ་བྱེད་
པས་གཤིས་ཐོག་མི་གཡོའི་དུས། །གང་ཡང་མི་དམིགས་དགོངས་པའི་དུས་ན་
བརྩི་༑ ༑གཤིས་ཐོག་མཐར་ཕྱིན་གང་ཡང་གོས་མི་འགྱུར། །ཞེས་པའི་འགྲེལ་བར། །
ཆོས་སྐུ་དོན་དམ་གྱི་ཡེ་ཤེས་རང་ཐོག་ཏུ་གནས་པའི་དགོངས་པའི་རང་དུས་ན་་་་་་་
འཁོར་འདས་དང་རྒྱུ་འབྲས་ལ་སོགས་པ་གང་དུའང་མ་གྲུབ་སྟེ། སྤྲོས་པ་ཐམས་
ཅད་ཉེ་བར་ཞི་ཞིང་གྲུབ་བསལ་མེད་པའི་ཕྱིར་རོ། ། | ད།
གཤིས་དེ་ཉིད་ལ་ལས་མེད་པས་འཁོར་བར་ཆད་པ་ལྟར། དུས་ཐམས་ཅད་དུ་དེ་
ལས་མ་གཡོས་པར་བྱེད་པ་ནི་རྒྱུ་འབྲས་རྫོགས་པ་ཆེན་པོར་ལ་བཟླ་བ་སྟེ། དགེ་
སྡིག་རྒྱུ་འབྲས་ལས་འདས་པ་འདི་ལ་ཟེར་གྱི། གཞན་དུ་རྒྱུ་འབྲས་ལ་འཆོལ་བས་
270



བློ་གསར་ཡིད་ཀྱི་དགའ་སྟོན་ལས་ལྟ་བའི་དཔྱད་པ།
འཁོར་བ་མི་འདོད་ཀྱང་འབྱུང་སྟེ། དྲོད་གཤེར་འཛོམས་པའི་ས་བོན་ཐེབས་ན་མྱུ་གུ་
འབྱུང་བ་ལྟར། གཤིས་ལས་འཁྲུལ་ཆ་ཕྱིར་ཤོར་ན་རྣལ་འབྱོར་མ་མེད་དོ། །ཞེས་
དང༌། རྫོགས་པ་ཆེན་པོ་སྒྱུ་མ་ངལ་གསོའི་འགྲེལ་བ་ལས། གཤིས་ལ་བླང་དོར་
མེད་ཀྱང་སེམས་བདག་ཏུ་འཛིན་རིང་ལ་དགེ་སྡིག་བླང་དོར་གྱི་ལས་འབྲས་མི་བསླུ་
བས༑ བསག་སྦྱོང་ཆོས་ལ་འབད་པ་གཅེས་ཏེ། ཞེས་དང༌། ཁྲེགས་ཆོད་ཡེ་བབ་
སོར་བཞག་གི་དོན་ཁྲིད་ལས། ཇི་སྲིད་བདག་འཛིན་དབྱིངས་སུ་མ་ནུབ་ཀྱི་བར་དུ། །
ཟབ་མོའི་གདམས་ངག་བསྒོམ་ཞིང་། རྒྱུ་འབྲས་ཀྱི་ལས་ལ་འཛེམས། དག་སྣང་
དང་མོས་གུས་བྱ་ཞིང་། རང་སེམས་སྐྱོན་མེད་བྱ། དམ་ཚིག་དང་སྡོམ་པ་བསྲུང་ཞིང་
གཅིག་པུར་དབེན་པར་འདུག ཅེས་དང༌། དགག་སྒྲུབ་ཞེན་འཛིན་ཡོད་རིང་ལ་དགེ་
སྡིག་བླང་དོར་བྱ་ཞིང་གཉིས་མེད་དོན་ལ་སྦྱོངས་ཞེས་དང་། ཡིད་བཞིན་མཛོད་ལས།
འཁྲུལ་ངོར་ཇི་ལྟར་སྣང་བཞིན་རྒྱུ་འབྲས་ཡོད། །དེ་ཕྱིར་དགེ་སྡིག་བླང་དོར་ཤེས་པ་
གཅེས༑ ༑ཞེས་གསུངས་པའི་ཕྱིར་རོ། །
དེ་བཞིན་དུ་འཛིན་མེད་ཀྱི་ལྟ་བའི་དངོས་གཞི་སྒོམ་ཚུལ་ཀྱང་ཧྭ་ཤང་གི་ལུགས་དེ་
གཏན་ནས་མི་བཞེད་པས་དེ་དོན་ལ་གནས་ཞེས་གསུངས་པའང་མ་ཡིན་ཏེ། འདི་
ལྟར་ཀུན་མཁྱེན་ཆོས་ཀྱི་རྒྱལ་པོས་ནི། དང་པོ་ནས་དཔྱད་པ་སོགས་མི་དགོས་པར་
ཅི་ཡང་མི་བསམ་པ་ཙམ་མ་ཡིན་པར། དཔྱད་པ་སོགས་ལ་བརྟེན་ནས་གཟུང་
འཛིན་སྤྲོས་པ་ཐམས་ཅད་ཀྱིས་མ་གོས་པའི་ཆོས་ཀྱི་དབྱིངས་སྟོང་གསལ་ནམ་་་་་
མཁའ་ལྟ་བུའི་རང་བཞིན་ལ་ངེས་པ་གཏིང་ནས་རྙེད་པའི་ལྟ་བ་སྔོན་དུ་འགྲོ་དགོས་
པར་བཞེད་པའི་ཕྱིར་ཏེ། རྫོགས་པ་ཆེན་པོ་སེམས་ཉིད་ངལ་གསོའི་དོན་ཁྲིད་ལས། །
སྐྱེ་འགག་གནས་གསུམ། ངོ་བོ་ངོས་བཟུང་ལ་སོགས་པར་གཞིག་ཅིང་བརྟགས་
པས་ཅིའི་ངོ་བོར་ཡང་མ་གྲུབ་པར་རྩ་བ་མེད་པ། རྟེན་མེད་པ། ཡོད་མེད་ཀྱི་མཐའ་
27



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
དང་བྲལ་བའི་གནས་ལུགས་རྟོགས་པར་འགྱུར་རོ། །ཞེས་དང༌། སྒྱུ་མ་ངལ་གསོ་
ལས་༑ སེམས་དེ་ཕྱི་ནང་བར་གསུམ་རབ་བཙལ་བས། །ངོ་བོ་ངོས་བཟུང་གཟའ་
གཏད་བྲལ་བའི་བློ། །ཕྱོགས་འབྱམས་ནམ་མཁའ་འདྲ་བའི་ངང་ཉིད་དུ། །དྲན་
བསམ་ཚོལ་ཁྲོ་བྲལ་བའི་རིག་པ་དེ། །སྟོང་གསལ་སྤྲོས་དང་བྲལ་བ་ངང་གིས་
འཆར༑ ༑ཞེས་དང༌། ཕྱི་ནང་ཆོས་ཀུན་བློ་ཡིས་དཔྱད་བྱས་ན། །སེམས་དང་སེམས་
ལ་སྣང་བའི་ཆོས་རྣམས་ཀུན། །རགས་ཕྲ་རྣམ་པ་ཙམ་ཡང་མི་རྙེད་དེ། །མཁའ་
བཞིན་སྟོང་ལ་དངོས་མེད་རྣམ་པར་དག །དེ་ལྟར་རྟོགས་ན་གང་ལའང་འཛིན་ཞེན་
མེད༑ ༑ཅེས་དང་། མ་བརྟགས་སྣང་ལ་བརྟགས་ན་ངོས་བཟུང་མེད། །ཤིན་ཏུ་
བརྟགས་ན་རང་བཞིན་མཐའ་ལས་འདས། །མཁའ་འདྲ་མ་སྐྱེས་གདོད་མའི་ཆོས་
ཉིད་དུ། །དེ་རིང་ཉིད་ནས་ངེས་པར་རྟོགས་པར་གྱིས། །ཞེས་དང༌། དེ་ལྟར་སྣང་
སྲིད་འཁོར་འདས་ཆོས་རྣམས་ཀུན། །རྨི་ལམ་དང་འདྲར་ལྟ་བས་ཐག་བཅད་ནས།།
ཞེས་དང་། གནས་ལུགས་མཛོད་ལས། སྟོང་ཆེན་གདལ་བ་ཆེན་པོར་ཐག་བཅད་
དེ༑ ༑ཆོས་ཉིད་འཕོ་འགྱུར་མེད་པར་རང་ས་ཟུངས། །ཞེས་དང་། སེམས་ཉིད་ངལ་
གསོ་ལས། དེ་ནས་ནང་གི་སེམས་ལ་འདི་ལྟར་བརྟག །སྣ་ཚོགས་རྟོག་ལ་ངོ་བོ་མེད་
པའི་སེམས། །དགག་སྒྲུབ་བདེན་རྫུན་བདེ་སྡུག་བཏང་སྙོམས་སོགས། །ཡུལ་ལ་
འཕྲོ་ཞིང་ངེས་གཟུང་མེད་པ་ཁྱོད། །དང་པོ་གང་འོང་ད་ལྟ་གང་ལ་གནས། །ཐ་མ་
གར་འགྲོ་དབྱིབས་དང་ཁ་དོག་ཅི། །སྙམ་དུ་བརྟགས་ཚེ་འདི་ལྟར་མཐོང་བར་
འགྱུར༑ ༑སེམས་ནི་དང་པོ་སྐྱེ་བའི་རྒྱུས་སྟོང་ཞིང་། །བར་དུ་གནས་དང་ཐ་མར་
འགག་པས་སྟོང༌། །ཁ་དོག་དབྱིབས་མེད་ངོ་བོ་ངོས་གཟུང་མེད། །འདས་པ་
འགགས་ཤིང་མ་འོངས་མ་སྐྱེས་ལ། །ད་ལྟ་མི་གནས་ཕྱི་ནང་གང་ནའང་མེད། །ནམ་
མཁའ་འདྲ་ཞིང་སྤྲོས་དང་བྲལ་བར་ཤེས། །ཞེས་སོགས་ཤིན་ཏུ་མང་ངོ༌། །དེས་ན་
272



བློ་གསར་ཡིད་ཀྱི་དགའ་སྟོན་ལས་ལྟ་བའི་དཔྱད་པ།
ལུང་འདི་དག་ལས་ནི། སྟོང་གསལ་ནམ་མཁའ་འདྲ་བའི་ཆོས་ཀྱི་དབྱིངས་ལ་དཔྱད་
པ་སོགས་ལ་བརྟེན་ནས་ངེས་པ་གཏིང་ནས་སྐྱེ་བའི་ལྷག་མཐོང་ཡོད་དགོས་པར་་་་
བསྟན་གྱི་ཧྭ་ཤང་ལྟར་དང་པོ་ནས་ཅི་ཡང་མི་བསམ་པ་ཙམ་གྱིས་ཆོག་པར་སྟོན་པ་
ཅུང་ཟད་ཀྱང་མེད་དོ། །དེ་ལྟ་བས་ན་ཐབས་དང་ཤེས་རབ་ཀྱི་ཉམས་ལེན་གཉིས་
ཀའི་ཆ་ནས་ཧྭ་ཤང་གི་ལུགས་ལྟར་དུ་མི་བཞེད་པ་ཆེས་ཤིན་ཏུ་གསལ་བ་ཡིན་པས་
ན་ཧྭ་ཤང་གིས་གསུངས་པ་དོན་ལ་དེ་ལྟར་ཡིན་ཞེས་པའང་གོང་དུ་སྨྲས་པ་དེ་ལས་
གཞན་དུ་འཐད་པར་མི་འགྱུར་རོ་སྙམ་དུ་སེམས་སོ། །
འོ་ན། དེ་དུས་ཀྱི་བློ་དམན་པ་ཞེས་པ་སུ་ལ་གསུངས་ཞེ་ན། དེ་ནི་བླང་དོར་མཚན་
མ་ལས་འདས་པའི་ཆོས་བསྟན་ཚེ་ཀུན་རྫོབ་ཀྱི་དགེ་བ་ལ་གཅིག་ཏུ་ཞེན་པ་དག་་་་
གིས་ཁོང་དུ་མ་ཆུད་ནས་སྐུར་བ་འདེབས་པ་བྱུང་དང་འབྱུང་བ་དེ་རྣམས་ལ་གསུངས་
ཏེ༑ དཔེར་ན་མཁན་པོ་དྷརྨོནཱ་རས་ལེང་རྒྱལ་རབས་ཀྱི་གོང་མ་བོས་ཏུས་སོགས་ལ་
ཆོས་འདི་བསྟན་ཚེ་དེ་དག་ཕལ་མོ་ཆེ་ཧ་ལས་ཏེ་ཆད་ལྟ་རེད་ཅེས་ཟེར་བ་ལྟ་བུའོ། །
སློབ་དཔོན་ཀ་མ་ལ་ཤཱི་ལར་གསུངས་པ་ནི་གཏན་ནས་མ་ཡིན་ཏེ། སློབ་དཔོན་གྱི་
སྣང་བའི་ཕྲེང་བ་ལས། དམ་པའི་དོན་གྱི་རྟོག་པ་ལའང༌། །མཁས་པས་དེར་ནི་
གནས་མི་བྱ། །དགེ་བའམ་མི་དགེ་བ་ཡི་ཡང་། །རྟོག་ལ་བྱེ་བྲག་ཅི་ཞིག་ཡོད། །་
རྟེན་གྱི་དབྱེ་བ་ལ་བརྟེན་པའི། །མེ་སྲེག་ཉིད་དུ་བྱེ་བྲག་མེད། །ཙན་དན་གྱི་ནི་མེ་
ཡིས་ཀྱང་། །རེག་པ་ཙམ་གྱིས་སྲེག་པ་ཉིད། །རྣམ་པར་རྟོག་པ་ཆུང་ངུ་ཡང་། །
ཐམས་ཅད་ཉིད་དུ་སྤང་བར་བྱ། །ཞེས་རྟོག་པ་ཐམས་ཅད་སྤང་དགོས་པར་གསུངས་
ཤིང༌། སྒོམ་རིམ་ལས་ཀྱང་། དེ་ལྟར་གསུངས་ན་ཅི་ཞིག་ཁོང་དུ་མ་ཆུད། དེ་ལ་ཁ་
ཅིག་གིས་ནི་ཧྭ་ཤང་འདི་བདུད་ཀྱི་སྤྲུལ་པ་ཡིན་ཞེས་ཟེར། ལ་ལས་ནི་འཇམ་དཔལ་
གྱི་སྤྲུལ་པ་རེད་ཅེས་ཟེར་མོད། གང་ཟག་གི་ཚད་གཟུང་དཀའ་བས་བདག་གིས་ནི་
273 |



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
བདུད་ཀྱི་སྤྲུལ་པ་རེད་ཅེས་ཀྱང་སྨྲ་བར་མི་ནུས་ལ། འཇམ་དཔལ་གྱི་སྤྲུལ་པ་ཡིན་
པའི་སྒྲུབ་བྱེད་ཀྱང་མ་མཐོང་ངོ་། །
གང་ཟག་ གི་ངོས་ནས་གང་ཡིན་ཡང་རུང་དེས་བསྟན་པའི་ཆོས་ལ་དགོས་པ་དགོངས་
གཞི་ཡོད་ན་དེར་ཟད་ལ། བསྟན་ཚོད་ལ་ནི་གནོད་བྱེད་མང་དུ་འདུག་པས་ཇི་བཞིན་
དུ་ཁས་བླང་བར་མི་རུང་ངོ་ཞེས་ཀུན་མཁྱེན་མི་ཕམ་ཆོས་རྗེའི་རྗེས་སུ་འབྲངས་ཏེ་
སྨྲའོ། ་ ལྟ་སྤྱིར་སྐྱོན་ནི་རང་གཞན་སུའི་ལུགས་ལ་ཡོད་ཀྱང་སྐྱོན་ལ་སྐྱོན་དུ་བརྗོད་
དགོས་མོད། གནས་ལུགས་མཛོད་ལས་གསུངས་པ་འདི་དག་ནི་ངེས་དོན་གྱི་མདོ་
རྣམས་ལ་བརྟེན་ཏེ་བསྒྲུབས་ཀྱང་བསྒྲུབ་ནུས་ལ་ཁྱད་པར་རྫོགས་ཆེན་གྱི་རྒྱུད་རྣམས་
ན་འདི་ཇི་བཞིན་ཡོད་པ་དེས་ན་ཆོས་ཟབ་པའི་མཐར་ཐུག་པ་ལ་གྱ་ཚོམ་དུ་སྨད་པར་
མི་བྱ་སྟེ་མཁས་གྲུབ་སྨྲ་བའི་ཉི་མའི་གསུང་ཐོར་བུ་ལས། སྔགས་རྙིང་མ་འདི་དང་པོ་
ཆོས་རྒྱལ་དམ་པ་རྣམས་ཀྱིས་བེ་རོ་ཙ་ན་དང་རྨ་གཉགས་གཉིས། དགེ་སློང་མི་ལྔ་
ལ་སོགས་པའི་ཚད་མའི་སྐྱེས་བུར་གྱུར་པ་ལོ་ཙཱ་པ་རྣམས་ལ་གསེར་བྲེས་བཤར་བ་
ཡོན་དུ་བསྐུར་ནས། རྒྱ་གར་དུ་བརྫངས་ཏེ་རྫོགས་པ་ཆེན་པོ་ལ་སོགས་པའི་གསང་
སྔགས་བླ་ན་མེད་པའི་ཆོས་རྣམས་པཎྜིཏ་དང་། གྲུབ་པ་བརྙེས་པ་རྩོད་མེད་དུ་
གྲགས་པ་རྣམས་ལ་ཞུས་ཤིང་བསྒྱུར། གཞན་ཡང་པདྨ་འབྱུང་གནས་དང༌། བཱི་མ་
ལ་མི་ཏྲ་དང་། སངས་རྒྱས་གསང་བ་ལ་སོགས་པའང་བོད་དུ་སྤྱན་དྲངས་ནས་དེ་
དག་གིས་ཀྱང་གསུངས་པའི་ཆོས། ཐེག་པ་བླ་ན་མེད་པའི་ཆོས་ཟབ་སྐྱོན་དང་བྲལ་
བ་ཡིན་ཏེ། འདིའི་ཚུལ་ཉམས་སུ་བླངས་པས་གྲོལ་བ་དང༌། གྲུབ་པ་བརྙེས་པ་
དཔག་ཏུ་མེད་པ་བྱུང་བ་ཚད་མས་གྲུབ་བོ། །་་་་་་
བསམ་ཡས་ན་ཡང་ད་དུང་སྔ་འགྱུར་གྱི་རྒྱ་དཔེ་མང་དུ་ཡོད་པར་འདུག་ཅིང་། བོད་
པ་ལོ་ཙཱ་པས་ཀྱང་རྒྱ་གར་དུ་བྱོན་པས་ཡུལ་དབུས་འགྱུར་ཚལ་ན་གསང་རྙིང་ལུང་གི་
274



བློ་གསར་ཡིད་ཀྱི་དགའ་སྟོན་ལས་ལྟ་བའི་དཔྱད་པ།
མདོ་ལྔ་ལ་སོགས་པ་རྒྱ་དཔེ་འདུག་ཟེར། དེས་ན་འདི་ལྟ་བུའི་ཐེག་ཆེན་བླ་ན་མེད་
པའི་ཆོས་ཟབ་མོ་ལ་སྐུར་བ་འདེབས་པ་རྣམས་ནི་དམྱལ་བའི་རྒྱུ་ཁོ་ནར་བས་སོ། །
ཞེས་གསུངས་པའི་ཕྱིར་རོ། །དེས་ན་རྫོགས་ཆེན་གྱི་རྒྱུད་རྣམས་ལས་ཆེས་གསལ་
བར་བསྟན་པའི་རང་བྱུང་གི་རིག་པའམ་སེམས་ཀྱི་རང་བཞིན་སྟོང་གསལ་སྤྲོས་བྲལ་
འདུས་མ་བྱས་པ་དེ་ཉིད་ཀྱི་སྟེང་དུ་ངེས་དོན་གྱི་མདོ་རྒྱུད་རྣམས་དང༌། མཁས་གྲུབ་
མ་ལུས་པའི་དགོངས་པ་མཐར་ཐུག་གཅིག་ཏུ་འབབ་པ་ཡིན་ཏེ། འཁོར་ལོ་བར་བ་
ཤེར་ཕྱིན་གྱི་མདོ་རྣམས་ལས་ཆོས་ཀུན་ཀྱི་རང་བཞིན་སྟོང་ཉིད་བསྟན་ཀྱང་དེ་ཉིད་
རྩལ་དུ་བཏོན་པ་ཙམ་ལས་སྣང་ཆ་འོད་གསལ་བ་མི་བཞེད་པའང་མ་ཡིན་ཏེ། སྟོང་
ཕྲག་བརྒྱ་པ་ལས། གཟུགས་ནས་རྣམ་མཁྱེན་གྱིས་བསྡུས་པའི་ཆོས་རྣམས་ཀྱི་རང་
བཞིན་འོད་གསལ་བར་བསྟན་ཅིང་། ཉི་ཁྲི་ལྔ་སྟོང་པ་ལས་ཀྱང༌། མ་དག་པའི་
སེམས་སེམས་བྱུང་འདི་དག་གནས་ལུགས་ལ་མ་གྲུབ་ཅིང་དེའི་རང་བཞིན་འོད་་་་༌་
གསལ་བ་ཡིན་པར་གསུངས་སོ། ། ན་
འཕགས་པ་ཀླུ་སྒྲུབ་ཀྱིས་ཀྱང་རིགས་ཚོགས་ལས་སྟོང་ཕྱོགས་རྩལ་འདོན་མཛད་་་་
མོད༑ དོན་ལ་གསལ་སྟོང་ཟུང་འཇུག་ཏུ་བཞེད་དེ། སྐྱེ་མེད་མཛོད་ལས། སྒྱུ་མ་
གསལ་སྟོང་བརྗོད་མེད་ཀྱི། །ཆོས་ཉིད་གསལ་དངོས་རྟོག་པ་མེད། །ཅེས་དང་། །
ཆོས་ཀྱི་དབྱིངས་སུ་བསྟོད་པ་ལས་རྒྱ་ཆེར་འབྱུང་ངོ༌། །འཁོར་ལོ་ཐ་མའི་ངེས་དོན་
གྱི་མདོ་རྣམས་ལས་རང་བཞིན་འོད་གསལ་བ་གཙོ་བོར་བསྟན་མོད། འོད་གསལ་བ་
དེའི་ངོ་བོ་སྟོང་ཉིད་དུ་མི་བཞེད་པ་མ་ཡིན་ཏེ། འཕགས་པ་ལང་ཀར་གཤེགས་པའི་
མདོ་དང༌། མྱ་ངན་ལས་འདས་པ་ཆེན་པོའི་མདོ་དང་། རྒྱུད་བླ་མ་རྩ་འགྲེལ་ལས་
འོད་གསལ་བ་དེ་ཡང་སྤྲོས་པ་ཐམས་ཅད་དང་བྲལ་བའི་རང་བཞིན་དུ་གསུངས་སོ།།
དེས་ན་བཀའ་དང་དགོངས་འགྲེལ་དེ་དག་གི་དགོངས་པ་མཐར་ཐུག་ནི། ཀུན་
275



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
མཁྱེན་ཆོས་ཀྱི་རྒྱལ་པོ་ཀློང་ཆེན་རབ་འབྱམས་ཀྱི་ཞལ་སྔ་ནས་ཀྱི་ཁྲེགས་ཆོད་དང་
ཐོད་རྒལ་གཉིས་ཀའི་ཡང་ཡིག་ལས། དེ་ཡང་རང་རིག་གདོད་མའི་དབྱིངས་དེ་ཉིད།།
ངོ་བོ་སྟོང་པས་མཚན་མར་མེད་ན་ཡང་། །རང་བཞིན་གསལ་བས་འོད་གསལ་ཁ་་་
དོག་ལྡན། །ཞེས་གསུངས་པ་བཞིན་དུ་ཤེས་པར་བྱའོ། །དེ་ལྟ་ན་དེ་འདྲའི་ཆོས་ཉིད་
དེ་ལ་གཞན་སྟོང་དང༌། རང་སྟོང་ཞེས་མིང་གང་གིས་བརྗོད་ཀྱང་འགལ་བ་མེད་པར་
སེམས་ཏེ། ཇི་ལྟར་ན། སེམས་ཀྱི་རང་བཞིན་འོད་གསལ་བ་ཆོས་ཅན། ཁྱེད་ལ་
གཞན་སྟོང་ཞེས་པའི་སྒྲས་བརྗོད་དུ་རུང་སྟེ། ཁྱོད་གནས་ཚུལ་ལ་ཡོད་པ་གང་ཞིག །
མ་དག་འཁྲུལ་བའི་བག་ཆགས་ཀྱིས་བསྐྱེད་བའི་སྣང་བ་འདི་དག་ནི་སྒྲ་ཤད་ཀྱི་སྣང་
བ་རྣམས་རབ་རིབ་དང་བྲལ་ཚེ་མི་གནས་པ་བཞིན་མཐར་ཐུག་མེད་པའི་ཕྱིར། ཡང་
དེ་ཆོས་ཅན། ཁྱོད་ལ་རང་སྟོང་ཞེས་པའི་སྒྲས་ཀྱང་བརྗོད་དུ་རུང་སྟེ། དག་པ་སྐུ་
དང་ཡེ་ཤེས་ཀྱི་སྣང་བའམ་རང་བཞིན་འོད་གསལ་བ་དེ་ཡང་རང་གི་ངོ་བོ་སྤྲོས་བའི་
མཐའ་གང་ལ་ཡང་མི་གནས་པའི་ཕྱིར་རོ། །
དེ་ཕྱིར་གཞན་སྟོང་དང་རང་སྟོང་གི་ལུགས་གཉིས་ཀྱང་དོན་ལ་རྟོན་ན་འགལ་མེད་
དུ་སྨྲ་སྟེ་འཇམ་པའི་དབྱངས་དངོས་མི་ཕམ་རྒྱ་མཚོའི་ཞལ་སྔ་ནས་ཀྱི་གཞན་སྟོང་་་་
ཁས་ལེན་སེང་གེའི་ང་རོ་ལས། མཐར་ཐུག་དོན་དམ་དཔྱོད་པའི་ཡེ་ཤེས་ལ། ཡོད་
མེད་ལ་སོགས་སྤྲོས་པ་མི་མངའ་བར། གཞན་སྟོང་སྨྲ་བའི་མཁས་གྲུབ་ཀུན་གྱིས་
བཞེད། །ཅེས་དང༌། གཞན་སྟོང་གི་གྲུབ་མཐའ་འཛིན་པའི་མ་ཧཱ་པཎྜི་ཏ་ཚེ་དབང་
མཆོག་གྲུབ་ཀྱི་ཞལ་ནས་ཀྱང་། དེ་ཕྱིར་དེ་ཁོ་ན་ཉིད་མཆོག་བཟུང་ནས། །རང་སྟོང་
པ་ལ་སྐུར་གདབ་མི་འཚལ་ཏེ། །སོ་སོའི་བཞེད་ཚུལ་སྟོང་ལུགས་གཉིས་པོ་འདིར།།
ལྟ་བའི་འཇོག་མཚམས་འགལ་བར་མི་འདུ་ཞིང༌། །འཕགས་པ་རྣམ་གཉིས་ནང་
འགལ་མི་སྲིད་པས། །གཞན་སྟོང་སྨྲ་རྣམས་མཉམ་གཞག་སྒོམ་པའི་ཚེ། །སྤྲོས་
276



བློ་གསར་ཡིད་ཀྱི་དགའ་སྟོན་ལས་ལྟ་བའི་དཔྱད་པ།
མཚན་འགོག་པ་རང་སྟོང་པ་ལྟར་མཛད། །རང་སྟོང་པ་རྣམས་སྒོམ་དང་སྤྱོད་པའི་
ཚེ༑ །གཞན་སྟོང་དང་མཐུན་ཚོགས་གཉིས་བསགས་པའི་ཚེ། །གཉིས་མེད་ཡེ་ཤེས་
ཡོངས་གྲུབ་མིང་ཅན་དེ། །ཡོད་པར་ཞལ་བཞེས་གཞིར་བཞག་སྤྱོད་པར་འཇུག །
ཅེས་གསུངས་པ་བཞིན་ནོ། །
བོད་གངས་ཅན་གྱི་མཁས་གྲུབ་རྣམས་ཀྱི་དགོངས་པའང་དེར་འབབ་ཚུལ་ནི། རྗེ་
བདག་ཉིད་ཆེན་པོ་ཙོང་ཁ་པའང་འདི་ཉིད་བཞེད་དེ། བདུད་རྩི་སྨན་མཆོག་ཆོས་ཀྱི་
མཆོག ཅེས་གྲགས་པ་དེ་ཉིད་ལས། གསང་བདག་གི་ཞལ་ནས། ཡབ་ཀུན་ཏུ་
བཟང་པོའི་དགོངས་པ། ཡུམ་ཀུན་ཏུ་བཟང་མོའི་སྙིང་གཏམ། རྡོ་རྗེ་འཛིན་པ་བདག་
གི་གསང་ཚིག སྨན་ཆེན་པོ་སྒྲུབ་པ་ལ་སེམས་ཉིད་འོད་གསལ་བ་རྩད་ཆོད་ཅིག
ཅེས་གསུངས་ཤིང༌། པཎ་ཆེན་བློ་བཟང་ཆོས་རྒྱན་གྱིས་ཕྱག་ཆེན་གྱི་ཁྲིད་ཡིག་
མཛད་ཅིང་ཕྱག་རྫོགས་དབུ་གསུམ་དགོངས་པ་གཅིག་པར་བཞེད། རྒྱལ་དབང་
ལྔ་པ་ཆེན་པོའི་ཡོངས་འཛིན་ཕ་བོང་ཁ་པ་དཔལ་འབྱོར་ལྷུན་གྲུབ་ཀྱིས་ཀྱང་ཕྱག་་་་
རྫོགས་དབུ་གསུམ་སྤྱི་ཁྱབ་ཀྱི་ཁྲིད་ཡིག་མཛད་ཅིང་དགོངས་པ་གཅིག་ཏུ་བཞེད་དོ།།
དེ་བཞིན་འཇམ་དབྱངས་ས་སྐྱ་པཎྜི་ཏ་དང༌། གསེར་མདོག་པཎ་ཆེན། ཀརྨ་རང་
བྱུང་རྡོ་རྗེ་དང༌། མར་པ། མི་ལ་སོགས་ཀྱང་འདི་ཉིད་བཞེད་པ་ལྟར་སྣང་ངོ༌། །དེ་
ལྟར་མཁས་གྲུབ་རྣམས་ཀྱིས་ཀྱང་གནས་སྐབས་སུ་གསལ་སྟོང་གི་ཆ་སོ་སོར་རྩལ་
དུ་བཏོན་ནས་འཆད་ཅིང་མཐར་དགོངས་གནད་གཅིག་པར་ཤེས་ན་བསྟན་པ་ཐམས་
ཅད་འགལ་མེད་དུ་ཤེས་པ་དང་གཞུང་ལུགས་མ་ལུས་གདམས་པར་འཆར་བ་ཞེས་
པ་འབྱུང་སྟེ། གངས་ལྗོངས་སྨྲ་བའི་སེང་གེ་མི་ཕམ་འཇམ་དཔལ་དགྱེས་པའི་ཞལ་
ནས༑ དེ་ཕྱིར་ཟབ་མོ་དོན་གྱི་གནས་རྣམས་ལ། །སྔ་ཕྱིའི་མཁས་གྲུབ་ཆེ་རྣམས་
དགོངས་མཐུན་དུ། །སྒྲུབ་པར་ནུས་ན་གངས་ཅན་བསྟན་འཛིན་རྣམས། །རྩོད་པ་
277



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
མེད་ཀྱི་ཆོས་ཀྱི་དགའ་བ་འཐོབ། །ཅེས་གདམས་སོ། །
: | སྨྲས་པ། ལྷ།
།
་་་་
1:|:
ཀྱེ་མ་རྒྱལ་དང་རྒྱལ་སྲས་ལེགས་བཤད་ཀྱང་། །
རྡུལ་མུན་ཁྲོད་དུ་གཟིམ་པ་དུས་ཀྱི་མཐར། །
འདི་ཙམ་བརྗོད་པས་སུ་ལ་ཅི་བགྱི་ཡང་། །
སྒྲ་དང་སྒྲ་བརྙན་ཚུལ་དུ་འདིར་ཡང་རྟོགས། །
།
དེ་ལྟར་འབད་ལ་རྣམ་དཀར་ཆ་མཆིས་ན། །
ཚེ་རབས་ཀུན་ཏུ་ཆོས་འཛིན་ཆོས་སྨྲ་ཞིང་། །
བྱམས་དང་སྙིང་རྗེས་ཡིད་རབ་བསྐྱོད་བྱས་ནས།།
གཅིག་ཏུ་གཞན་ཕན་སྒྲུབ་ལ་བརྩོན་པར་ཤོག །
ཅེས་པ་ནི་ཉག་ལྷང་བྲག་གི་ཆོས་སྡེ་ནས་རབ་རྒྱན་ལྕགས་རྟ་དགུན་ཟླ་ར་བའི་ཚེས་བཅུ་ལ་ཚུལ་ཁྲིམས་
བློ་གྲོས་སུ་འབོད་པས་བྲིས་པ་དགེ་ལེགས་སུ་གྱུར་ཅིག། །།གཞུང་གི་དཀའ་གནས་སྣ་ཚོགས་
ལ་དཔྱད་པ་ལུང་རིགས་ནོར་བུའི་ཕྲེང་བ་ཞེས་བྱ་བ་འདི་ནི་རང་གི་དཔྱད་རྩོམ་ཐོར་བུ་རྣམས་ཕྱོགས་
གཅིག་ཏུ་བསྡུས་ནས་བཀོད་པ་ཡིན་ཏེ། སློབ་གཉེར་གསར་བུ་པ་རྣམས་ལ་ཕན་ཅུང་ཟད་རེ་ཐོགས་
པར་གྱུར་ཅིག། །།
| 1:ཀྱི་: 1:|:ཀྱི ང ་
278



བློ་གསར་ཡིད་ཀྱི་དགའ་སྟོན་ལས་འཇིག་རྟེན་ཆགས་ཚུལ་གྱི་དྲིས་ལན།
༄༅། །སངས་རྒྱས་ཀྱི་གསུང་རབ་ལས་བྱུང་བའི་འཇིག་
རྟེན་ཆགས་ཚུལ་གྱི་དྲིས་ལན།
སངས་རྒྱས་ཀྱི་གསུང་རབ་ལས་བྱུང་བའི་འཇིག་རྟེན་ཆགས་ཚུལ་གྱི་དྲིས་ལན། དེ་
ཡང་སྤྱི་ལོ་༡༩༨༧ལོའི་ཟླ་བ་ལྔ་པའི་ཚེས་བདུན་ཉིན་གྱི་ཁྲིན་ཏུའུ་ནས་པེ་ཅིན་ད་་་་་
བགྲོད་པའི་མགྲོན་སྐྱེལ་མེ་འཁོར་ཐེངས་བརྒྱད་པ་དེ་ཞོགས་པ་དུས་ཚོད་དགུ་པའི་
དུས་སུ་པེ་ཅིན་ཕྱོགས་སུ་བསྐྱོད། ཉིན་ཞག་ཕྲུགས་གཅིག་ཕྱིན་རྗེས་ལོ་དབྱང་ （f
m) མེ་འཁོར་ས་ཚུགས་སུ་འབྱོར་རོ། །ས་ཚུགས་དེ་ནས་རྒྱ་རིགས་སྐྱེས་པ་ལོ་ན་
བཞི་བཅུ་ཡས་མས་སུ་སླེབས་པ་གཉིས་འོངས་ནས་བདག་དང་མདུན་སྤྲོད་ཀྱི་སྡོད་
གནས་དེར་བསྡད་སོང་། ཅུང་ཞིག་ནས་ཅིག་ཤོས་དེ་ན་རེ། ཁྱོད་མི་རིགས་གང་
ཡིན་ཟེར། བོད་རིགས་ཡིན་ཞེས་སྨྲས་པས། འོ་ན་ཁྱོད་ཀྱི་གོས་འདི་བོད་རིགས་ཀྱི་
གོས་ཡིན་ནམ་ཟེར། འདི་རབ་བྱུང་བའི་གོས་རེད་ཅེས་སྨྲས་པས། འོ་དེ་ལྟར་ན་
རྨོངས་དད་བྱེད་མཁན་གྱི་གོས་ཡིན་འདུག་ཟེར། དེར་བདག་གིས་ཁྱོད་ཀྱིས་ནང་
པའི་ཆོས་ལ་ཞིབ་འཇུག་ཇི་འདྲ་ཞིག་བྱས་ཞེས་དྲིས་པས། ཞིབ་འཇུག་བྱེད་མ་མྱོང་
ཟེར༑ འོ་ན་ཁྱོད་ཀྱིས་རྨོངས་དད་ཨེ་ཡིན་ཇི་ལྟར་ཤེས། ངས་ཁོ་རང་གི་ཀོ་ཁུག་དེར་
མཛུབ་མོ་བཙུགས་ཏེ། དཔེར་ན་མི་ཞིག་གིས་ཀོ་ཁུག་འདིའི་ནང་ཅི་ཡོད་གཏན་
ནས་མ་ཤེས་བཞིན་དུ་ཁུག་མ་འདིའི་ནང་ཡོད་ཚད་མི་གཙང་བ་ཡིན་པས་དོར་བྱ་ཁོ་
ན་ཡིན་ནོ་ཞེས་བརྗོད་ན་འཐད་དམ་ཞེས་སྨྲས་པས་ཅང་མི་ཟེར་བར་འདུག སྐབས་
དེར་ཅིག་ཤོས་དེ་ན་རེ། ཁྱོད་ནང་པའི་ཆོས་ལ་སློབ་སྦྱོང་བྱས་སམ་ཟེར། ཅུང་ཟད་
27
།



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
བྱས་ཞེས་སྨྲས་པས། དེ་ལྟར་ན་བདག་ལ་དྲི་བ་འགའ་ཞིག་ཡོད་པས་འདྲི་རུང་ངམ་
ཟེར། རུང་ཞེས་བྱས་པས། འོ་ན་ནང་པའི་གཞུང་ན་ས་གཞིའི་དབྱིབས་ལེབ་ལེབ་
མོ་དང༌། དབུས་སུ་རི་རབ་ཅེས་པའི་རི་མཐོན་པོ་དང་། དེའི་མཐའ་སྐོར་ན་མཚོ་
དང་རི་ངོ་མཚར་ཅན་དུ་མ་དང་། ས་གོ་ལས་ཉི་མ་སྐོར་བ་མ་ཡིན་པར་ཉི་མས་ས་གོ་
ལ་སྐོར་བ་ཡིན་ཞེས་བཤད་ཡོད་དམ་ཟེར། དེ་ཡོད་ཅེས་སྨྲས་པས། འོ་ན་དེང་སང་
མིའི་རིགས་ཀྱི་ཚན་རིག་གི་ཤེས་ཡོན་དར་རྒྱས་སུ་ཕྱིན་ཏེ་ས་གཞིའི་དབྱིབས་རིལ་
རིལ་པོ་དང༌། ས་གོ་ལས་ཉི་མ་སྐོར་བ་མངོན་སུམ་དུ་མཐོང་ཞིང༌། རི་རབ་ཟེར་བ་
དེ་གང་དུའང་མ་མཐོང་བས་དེ་ཇི་ལྟར་ཡིན་ཟེར། དེར་བདག་གི་བསམ་པར་གལ་
ཏེ་རྫུན་གྱིས་མགོ་བསྐོར་ན་ལུགས་དང་མི་མཐུན་མོད། སྟོན་པ་ཐུགས་རྗེ་ཅན་གྱི་
གསུང་བཞིན་དྲང་པོའི་ལམ་ནས་ལན་ཞིག་འདེབས་པ་ལ་འགལ་བ་ཅི་ཡོད་སྙམ་སྟེ།
མདུན་གྱི་ཇ་ཕོར་ནང་གི་ཆུ་ཚ་པོ་དེར་མཛུབ་མོ་གཏད་དེ་རྒྱུ་མཚན་འགའ་ཞིག་དལ་
བར་བཤད་པས་ཁོ་རང་ཤིན་ཏུ་ངོ་མཚར་ཏེ་དངོས་གནས་རྒྱུ་མཚན་འདུག་ཅེས་་་་་
བསྔགས་བརྗོད་བྱས་སོང་། དེ་ལ་རྒྱུ་མཚན་ཅི་བཤད་ཟེར་ན། བདག་གིས་ཇ་ཕོར་
ནང་གི་ཆུ་འདི་རང་ཅག་ལ་ཤིན་ཏུ་ཚ་བར་མངོན་སུམ་དུ་སྣང་མོད། འོན་ཀྱང་
སེམས་ཅན་ལ་ལ་ཞིག་ལ་ཆུ་འདི་ཉིད་གཏན་ནས་མི་ཚ་བ་ཞིག་ཏུ་སྣང་རུང་བ་རེད།
དེས་ན་ཆུ་འདི་མཐའ་གཅིག་ཏུ་ཚ་བ་ཞིག་ཡིན་ཞེས་བརྗོད་མི་ནུས། དཔེ་དེ་བཞིན་
དུ་ས་གཞིའི་ཆགས་ཚུལ་ཀྱང་སེམས་ཅན་ལ་ལར་ལེབ་ལེབ་མོར་སྣང་ལ། ལ་ལར་
རིལ་རིལ་པོ་དང་། ལ་ལར་ཚད་ཆེན་པོ་དང༌། ལ་ལར་ཚད་ཆུང་ངུར་སྣང་རུང་བ་
ཡིན༔ དེ་ཕྱིར་རང་རང་ལ་ཇི་ལྟར་སྣང་བ་དེ་རེ་ཞིག རང་རང་ལ་བདེན་ཞེས་སྨྲས་
ན་འཐད་ཀྱང་རང་ཅག་ལ་སྣང་བ་འདི་ལས་གཞན་དུ་སྣང་མི་སྲིད་ལ་གལ་ཏེ་སྣང་
ནའང་རྫུན་པ་ཡིན་ཞེས་སྨྲས་ན་མངོན་སུམ་དང་འགལ་འོང་། དེས་ན་བདག་ཅག་
280



བློ་གསར་ཡིད་ཀྱི་དགའ་སྟོན་ལས་འཇིག་རྟེན་ཆགས་ཚུལ་གྱི་དྲིས་ལན།
གི་སྟོན་པ་ཐབས་མཁས་ལ་ཐུགས་རྗེ་ཆེན་པོ་དང་ལྡན་པ་དེ་ཉིད་ཀྱིས་འཇིག་རྟེན་
གྱི་སྣང་བ་འདི་དག་གཅིག་ཏུ་མ་ངེས་པར་སྣ་ཚོགས་སུ་སྣང་རུང་བ་ལ་དགོངས་ཏེ་
མདོ་དྲན་པ་ཉེར་བཞག་དང༌། ཕལ་བོ་ཆེ། རྨད་དུ་བྱུང་བ་ཞེས་བྱ་བ་ཆོས་ཀྱི་རྣམ་
གྲངས་ཀྱི་མདོ་དང་། དུས་འཁོར་སོགས་ལས་འཇིག་རྟེན་གྱི་བཀོད་པ་མི་འདྲ་བ་དུ་
མ་ཞིག་བཀའ་བསྩལ་བ་ཡིན་གྱི་གཞན་དུ་ན་དེ་ལྟར་གསུང་མི་སྲིད་དེ་སླ་བའི་རྣམ་
གཞག་འདི་འདྲ་ཞིག་རང་ཚིག་སྔ་ཕྱི་མཐུན་དགོས་པ་ཙམ་ནི་སངས་རྒྱས་ལྟ་ཅི་མི་
ཕལ་བ་རྣམ་དཔྱོད་ཅུང་ཟད་ཡོད་པ་ཞིག་གིས་ཀྱང་ལོས་ཤེས། དེ་ལྟར་གསུངས་
པའི་དགོས་པ་ཡང་སྤྱིར་གདུལ་བྱ་རྣམས་ཀྱིས་འཇིག་རྟེན་གྱི་དབྱིབས་དང་ཚད་ལ་
གཅིག་ཏུ་བདེན་པར་འཛིན་པ་བཟློག་པའི་ཕྱིར་དང༌། སྐབས་དེའི་ཉེ་བའི་གདུལ་བྱ་
རྣམས་ཀྱི་དོན་དུ་གྱུར་བའི་ཕྱིར་ཡིན་ལ། དེ་དུས་ཀྱི་གདུལ་བྱ་འགའ་ཞིག་ལ་ནི་དེ་
ལྟར་སྣང་བའང་ཡོད་དོ། ། 1:
ཚུལ་འདི་ནི་དེང་སང་ཚན་རིག་ཤེས་ཡོན་དར་རྒྱས་སུ་ཕྱིན་ནས་འཇིག་རྟེན་གྱི་ཆགས་
ཚུལ་མངོན་སུམ་དུ་མཐོང་བ་དེ་སངས་རྒྱས་ཀྱི་གསུང་དང་འགལ་ཞིང་མངོན་སུམ་
ལ་བསྙོན་མ་ནུས་ཏེ་འདི་འདྲའི་རྣམ་གཞག་ཅིག་གསར་དུ་བཟོ་རྒྱུ་དྲན་པ་མ་ཡིན་པར་
ཀུན་མཁྱེན་ཤཱཀྱ་སེང་གེ་ཉིད་དང༌། རྗེས་འཇུག་མཁས་གྲུབ་ཆེན་པོ་དག་གིས་སྔར་
ནས་གསལ་བར་གསུངས་ཟིན་པ་ཡིན་ཏེ། པདྨ་རྣམ་པར་རོལ་བ་ཞེས་བྱ་བའི་མདོ་
ལས། ལྷའི་བུ་པདྨ་རྣམ་པར་རོལ་བས་འཇམ་དཔལ་ལ་སྨྲས་པ། འཇམ་དཔལ་ཕྱི་
རོལ་གྱི་ཡུལ་འདི་དག་བྱེད་པ་པོས་བྱས་པའམ། ཇི་ལྟར་བལྟ་བར་བགྱི། །
འཇམ་དཔལ་གྱིས་སྨྲས་པ། ལྷའི་བུ་ཕྱི་རོལ་གྱི་ཡུལ་འདི་རྣམས་ནི་བྱེད་པ་པོས་
བྱས་པ་མ་ཡིན་ཏེ་སེམས་སམ་རྟོག་པའི་བག་ཆགས་ཀྱིས་སྣང་བ་ཡིན་ནོ། །ལྷའི་
བུས་སྨྲས་པ། བག་ཆགས་ཇི་ལྟར་བལྟས་ཀྱང་རི་དང་རྒྱ་མཚོ་དང་། ཉི་མ་དང་། ཟླ་
281



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ། །
བ་ལ་སོགས་པ་སྲ་ཞིང་འཐས་པ་ལྟར་གྱུར་པ་སྣང་ག་ལ་རུང་། འཇམ་དཔལ་གྱིས་
སྨྲས་པ། ལྷའི་བུ་སྣང་དུ་རུང་སྟེ། གྲོང་ཁྱེར་ཆེན་པོ་ཝ་རཱ་ཎ་སཱི་ན་བྲམ་ཟེ་མེ་སྦྱིན་
ཞེས་བྱ་བས་རང་གི་ལུས་སྟག་ཏུ་བསྒོམས་པས་གྲོང་ཁྱེར་གྱི་མི་རྣམས་ཀྱིས་སྟག་ཏུ་
མཐོང་ནས་བྲོས་པས་གྲོང་ཁྱེར་སྟོང་པ་བྱུང་ངོ༌། ། 11
ཟད་པར་ས་ཆུ་བསྒོམས་པས་ས་དང་ཆུར་སྣང་བ་དང༌། རྣལ་འབྱོར་སྤྱོད་པའི་དགེ་
སློང་གིས་མི་གཙང་བ་དང་རུས་གོང་གི་འདུ་ཤེས་བསྒོམས་པས་དེར་སྣང་བ་ཡིན་་་་
ན་ཐོག་མ་མེད་པའི་བག་ཆགས་བརྟས་པས་ཅི་སྟེ་མི་སྣང་། ། ལྷའི་བུས་སྨྲས་པ། །
བག་ཆགས་བལྟས་པའི་དབང་གིས་རྣམ་པ་སྣ་ཚོགས་པ་དག་ཅིའི་ཕྱིར་སྣང་བ་ཡིན།
འཇམ་དཔལ་གྱིས་སྨྲས་པ། སྣང་བ་ཐམས་ཅད་མ་ངེས་པ་ཡིན་ཏེ། ལ་ལའི་སྣང་བ་
ནི་ལ་ལའི་མུན་པ་ཡིན་ནོ། །འདི་ལྟར་ས་འབའ་ཞིག་ལའང་། ས་ལ་སར་འདུ་ཤེས་
པའང་ཡོད། ས་ལ་ལོངས་སྤྱོད་དུ་འདུ་ཤེས་པའང་ཡོད། ས་ལ་སྡུག་བསྔལ་དུ་འདུ་
ཤེས་པའང་ཡོད། མེ་ལ་མེར་འདུ་ཤེས་པའང་ཡོད། མེ་ལ་ལོངས་སྤྱོད་དུ་འདུ་ཤེས་
པའང་ཡོད། མེ་ལ་གནས་སུ་འདུ་ཤེས་པའང་ཡོད། མེ་ལ་ཟས་སུ་འདུ་ཤེས་པའང་
ཡོད། ཆུ་ལ་ཆུར་འདུ་ཤེས་པའང་ཡོད། ཆུ་ལ་མེར་འདུ་ཤེས་པའང་ཡོད། ཆུ་ལ་
སར་འདུ་ཤེས་པའང་ཡོད། ཆུ་ལ་བདུད་རྩིར་འདུ་ཤེས་པའང་ཡོད། ཆུ་ལ་གནས་
སུ་འདུ་ཤེས་པའང་ཡོད། ནམ་མཁའ་ལ་ནམ་མཁར་འདུ་ཤེས་པའང་ཡོད། ནམ་
མཁའ་ལ་གནས་སུ་འདུ་ཤེས་པའང་ཡོད། ནམ་མཁའ་ལ་སར་འདུ་ཤེས་པའང་
ཡོད་། དེ་བས་ན་ངེས་པ་མེད་པའི་ཕྱིར་བག་ཆགས་ཀྱི་དབང་གིས་གང་ལྟར་ཡང་
སྣང་བ་ཡིན་ནོ། །
ཞེས་གསུངས་པ་དང་། དེ་བཞིན་དུ་ལོ་སྟོང་ལྷག་གི་སྔོན་དུ་བྱོན་པའི་པཎྜི་ཏ་སེང་གེ་
བཟང་པོ་ཞེས་པའི་ཞལ་སྔ་ནས། མཚོའི་མཐའ་མ་ན་འཛམ་བུའི་ཤིང་གནས་པས་
282



བློ་གསར་ཡིད་ཀྱི་དགའ་སྟོན་ལས་འཇིག་རྟེན་ཆགས་ཚུལ་གྱི་དྲིས་ལན།
ཉེ་བར་མཚོན་པ་རྒྱ་མཚོ་ཆེན་པོའི་ཆུའི་ནང་ན་གནས་པའི་ངོས་ཀྱི་ཆ་སོག་ཀའི་ངོས་
གསུམ་ལ་ནི་སྟོང་ཕྲག་གཉིས་གཉིས། གཅིག་ལ་དཔག་ཚད་ཕྱེད་དང་བཞི་བཅས་
པ་ནི་ཆུ་ཞེང་གི་ཚད་དེ། དེ་ཐམས་ཅད་ནི་ཆོས་མངོན་པ་གཅིག་ལས་བསྟན་ཏོ། །
མངོན་པ་གཞན་དང་གཞན་ལས་ནི་གཞན་ཏེ་ཚད་མི་མཐུན་པར་བསྟན་ཏོ། །འཛམ་
བུའི་གླིང་ལ་སོགས་པའི་སྣོད་གཞག་པ་ཐེག་པ་ཆེན་པོའི་མདོ་ལས་རྣམ་པར་གཞག་
པའི་ཚད་ཤིན་ཏུ་མི་འདྲ་སྟེ་ཞེས་དང༌། དེ་ལྟར་ན་ཇི་ལྟར་གཞན་དང་གཞན་མི་
འགལ་ཞེ་ན། སྨྲས་པ། གང་གི་ཕྱིར་ཕྱིའི་དངོས་པོ་ཡོངས་སུ་མ་གྲུབ་པས་ཀུན་རྫོབ་
ཀྱི་སོ་སོར་སྣང་བ་ལ་གླིང་རྣམ་པར་གཞག་སྟེ། ཇི་ལྟ་ཇི་ལྟར་སོ་སོར་སྣང་བ་དེ་ལྟ་
དེ་ལྟར་རྣམ་པར་བཞག་སྟེ་འགལ་བ་མེད་དོ། །ཞེས་གསུངས་པ་ཡིན་ནོ། །
ཞེས་སྨྲས་པས། ཁོ་ན་རེ། འཇིག་རྟེན་གྱི་སྣང་བ་རྣམས་གཅིག་ཏུ་མ་ངེས་པ་ཇི་ལྟར་
ཡིན་ཏེ། རང་ཅག་ལ་ཆུ་ཁོལ་མ་ནི་ནམ་ཡང་ཚ་བ་ཡིན་གྱི་ཚ་མི་ཚ་སྣ་ཚོགས་སུ་ག་
ལ་སྣང་ཟེར། དེ་ལ་སྨྲས་པ། རང་རེ་རྣམས་ལའང་ཆུ་ཁོལ་མ་སོགས་རྐྱེན་གཞན་
དང་མ་འཕྲད་ན་ཚ་བར་སྣང་ནའང་རྟག་པར་ཚ་བའང་མ་ཡིན་ཏེ། རྡོ་མེ་ནང་དུ་
བསྲེགས་ཏེ་དམར་པོ་མེའི་གོང་བུ་བཞིན་དུ་གྱུར་ཚེ་དེའི་སྟེང་དུ་རྐང་པས་བརྫིས་་་་
ཀྱང་སྔགས་དང་ཏིང་འཛིན་གྱི་མཐུས་ཅུང་ཟད་ཀྱང་མི་ཚ་བ་མངོན་སུམ་དུ་མཐོང་
མྱོང་མཁན་ནི་བོད་རིགས་ཀྱི་དམངས་ཁྲོད་ན་ད་དུང་མང་པོ་ཡོད་དོ། །དེས་ན་རང་
རེ་རྣམས་ལ་རེ་ཞིག་ཚ་བར་སྣང་མོད། དེ་ཙམ་གྱིས་ཅི་ཡང་མི་འགྲུབ་སྟེ། དཔེར་ན་
སྤྱི་ལོ་༡༩༣༦ལོའི་དབྱར་དུས་ཧྥ་གོའི་འགྲུལ་བསྐྱོད་པ། ལེའུ་ལོས་ཞེས་པ་མཚོ་ནང་
དུ་གྲུ་འགྱེལ་ཏེ་ཁོ་རང་མཚོ་རླབས་ཀྱིས་གླིང་ཕྲན་ཞིག་ཏུ་ཁྱེར། དེར་ཆུ་ནང་དུ་ཉ་ཤི་
བོ་ལྟ་བུ་འགའ་ཞིག་མཐོང་བ་བླངས་ཏེ་མེ་བཏང་ནས་སྣོད་དུ་བཙོས། ཅུང་ཞིག་
ནས་ཉ་ཚོས་ཡོད་སྙམ་སྟེ་སྣོད་ཀྱི་ཁ་ཕྱེ་བས་ཉེ་རྣམས་ནི་ལྷོག་ལྷོག་ཏུ་ཁོལ་པའི་ཆུ་
283



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ནང་ན་ཕར་འགྲོ་ཚུར་འགྲོའི་ངང་བདེ་བར་གནས་པ་མཐོང་བས་དངངས་སྐྲག་ཆེན་
པོ་སྐྱེས། ཕྱིས་སུ་གནའ་རྫས་རྟོག་ཞིབ་པས་ཞིབ་འཇུག་བྱས་ཏེ་བཤད་རྒྱུར། མེ་
རིའི་སྟོབས་ཀྱིས་མཚེའུ་ཞིག་གི་ཆུ་ཚ་པོར་གྱུར་ཅིང་ཉ་དེ་དག་ཆུ་ཚ་བོར་སྡོད་རྒྱུ་་་་
གོམས་ནས་ཕྱིས་ཆུ་མི་ཚ་བའི་ནང་དུ་འབྱོར་ཚེ་གང་བས་རེངས་པར་གྱུར་བ་རེད་
ཅེས་བཤད། དེ་ལྟ་ན་གཅིག་ལ་མི་གྲང་བ་དེ་གཅིག་ལ་ཤིན་ཏུ་གྲང་བར་སྣང་།
གཅིག་ལ་ཤིན་ཏུ་ཚ་བ་དེ་ཅིག་ཤོས་ལ་ཅུང་ཟད་ཀྱང་མི་ཚ་བར་སྣང་ཞིང་དེ་ཡང་་་་
གོམས་མ་གོམས་ལ་རག་ལས་པར་མངོན་ན་མཉམ་མེད་ཐུབ་པའི་དབང་པོས་སྣང་
བ་རྣམས་ཕྱི་རོལ་ན་བདེན་པར་མ་གྲུབ་ལ་སེམས་ཅན་རང་རང་གི་གོམས་པའི་བག་
ཆགས་ལས་བྱུང་བ་ཡིན་ཞེས་གསུངས་པ་དེ་ཉིད་མིག་མཐོང་ལག་ཟིན་དུ་བྱུང་བ་
ཆེས་ངོ་མཚར་ཆེ་བའི་གནས་མ་ཡིན་ནམ། གལ་ཏེ་སྐབས་དེར་མི་དང་ཉ་དེ་དག་
གཏམ་གླེང་ཞིག་བྱེད་སྲིད་ན་འདི་ལྟར་འགྱུར་ཏེ། མིས་ཉ་དེ་དག་ལ་སྨྲས་པ། ཀྭ་ཡེ།
ཁྱེད་ཅག་ཆུ་ཁོལ་བཞིན་པ་ལུས་ལ་རེག་པ་ཙམ་གྱི་ཚ་བའི་སྡུག་བསྔལ་མི་བཟད་པ་
སྐྱེད་པ་འདིའི་ནང་བདེ་བར་སྡོད་ཐུབ་པ་ཅི་ཡིན་ཟེར། ཉས་སྨྲས་པ། ཅི་ཟེར། ཆུ་
འདི་ཤིན་ཏུ་ཚ་བ་ཞིག་ག་ལ་ཡིན། ཆུ་འདི་རེག་བྱ་མི་ཚ་བ་ཞིག་ཏུ་ཁོ་བོ་ཅག་གིས་
མངོན་སུམ་མྱོང་བས་ཁྱོད་ཀྱིས་ཚ་བར་སྨྲས་པ་ནི་རྫུན་འབའ་ཞིག་གོ་ཟེར། མིས་
སྨྲས་པ། ཁྱེད་རྣམས་ཀྱིས་མི་ཚ་བར་མཐོང་ནའང་དེ་འཁྲུལ་བ་ཡིན་པས་དོན་ལ་མི་
གནས་ཤིང་། ངེད་ཀྱིས་ཚ་བར་མཐོང་བ་དེ་མ་འཁྲུལ་བ་ཡིན་པས་དོན་ལ་ཆུ་འདི་ནི་
ཚ་བ་ཡིན་ནོ་ཟེར། ཉས་སྨྲས་པ། ཀྱེ་བཞིན་བཟང་། ཁྱོད་ཀྱི་སྣང་བ་དེ་མ་འཁྲུལ་
བ་དང་། ངེད་ཅག་གི་སྣང་བ་དེ་མཐའ་གཅིག་ཏུ་འཁྲུལ་བ་ཡིན་པར་ཁྱོད་ཀྱིས་
སྒྲུབས་ཤིག་དང་ཟེར། དེར་མིས་ཇི་ལྟར་བརྟགས་ཀྱང་། ཆུ་དེ་ཚ་བོ་ཡིན་པ་དང་།
ཚ་བོར་མྱོང་བ་དེ་མ་འཁྲུལ་བ་ཡིན་ཞེས་བརྗོད་པའི་རྒྱུ་མཚན་གྱི་རྩ་བ་ནི་རང་་་་་
284



བློ་གསར་ཡིད་ཀྱི་དགའ་སྟོན་ལས་འཇིག་རྟེན་ཆགས་ཚུལ་གྱི་དྲིས་ལན།
ཤེས་པ་ལ་དེ་ལྟར་སྣང་བ་ཁོ་ན་ལ་མཐར་ཐུག་ཅིང་དེ་ཡང་ཕ་རོལ་པོ་དེ་ལ་སྒྲུབ་བྱེད་
དུ་མི་འགྲོ་བས་རྒྱུ་མཚན་ཅི་ཡང་སྨྲ་རྒྱུ་མི་རྙེད་དོ། །
དེ་ལྟར་ན་དོན་ལ་ཆུ་དེ་ཚ་མི་ཚ་གཉིས་ཀ་ཡིན་པ་ནི་མི་སྲིད་ལ། དེ་ལས་ཅིག་ཤོས་
གཅིག་ཏུ་བདེན་ལ་ཅིག་ཤོས་རྫུན་པ་ཁོ་ན་ཡིན་པའི་རྒྱུ་མཚན་ཅི་ཡང་མེད་པས་རང་
རང་ལ་སྣང་བ་དེ་ཉིད་རེ་ཞིག་རང་རང་གི་ངོར་བདེན་ཞེས་སྨྲས་ན་འགྲུབ་ཀྱི་དངོས་
པོ་རྣམས་ཀྱི་གནས་ལུགས་ནི་རང་ཅག་ལ་སྣང་བ་འདི་ཁོ་ན་ཡིན་ཞེས་བསྒྲུབ་དགོས་
ན་ཤིན་ཏུ་དཀའ་བ་ཡིན་ནོ། །དཔེ་འདི་བཞིན་ནང་པའི་གཞུང་ནའང་རི་དྭགས་མེའི་
གཙང་སྦྲ་ཅན་ཞེས་པ་མེའི་ནང་དུ་སྡོད་པའི་སྲོག་ཆགས་ཤིག་ཡོད་པར་གསུངས་ལ།
དེང་སང་མེ་རིའི་ནང་དུ་དང༌། དུག་ཆུའི་ནང་དུའང་བདེ་བར་འཚོ་བའི་སེམས་ཅན་
ཡང་ཡོད་པར་མངོན་སུམ་མཐོང་བ་མ་ཡིན་ནམ། གཞན་ཡང་ཁ་ཅིག་ལ་སྲ་ཞིང་
མཁྲེགས་པར་སྣང་བ་དེ་ཉིད་ལ་ཤིན་ཏུ་སྙི་བའི་རང་བཞིན་དུ་སྣང་བའང་ཡོད་དེ། །
ཧྥ་གོའི་མི་མིས་ཤེར་ལོ་དུས་ཏོ། །ཞེས་པ་དེས་སྤྱི་ལོ་༡༩༦༦ལོ་ནས་བཟུང་ལྕགས་
དང་ཤེལ་རྣམས་མི་གཞན་གྱིས་ཡོས་འཆའ་བ་བཞིན་དུ་ཟོས་ཏེ་མིད་པར་བྱེད། །
འཛམ་གླིང་གི་རྒྱལ་ཁབ་མང་པོའི་སྨན་པས་དེར་བརྟག་དཔྱད་བྱས་ཀྱང་རྒྱུ་མཚན་
གསལ་པོ་ཅི་ཡང་མ་རྙེད་པ་རེད། དེ་བཞིན་དུ་མོ་ལོ་ཀའི་རྒྱལ་ཁབ་ཀྱི་ཨ་ཏིས་
ཞེས་པའི་མི་ཞིག་གིས་རྟག་ཏུ་ཤེལ་བཟའ་བར་བྱེད་ལ་ཤེལ་རྣམས་ཁོ་རང་ལ་ཤིང་
ཏོག་གི་རོ་བཞིན་ཞིམ་པོར་སྣང༌། ཟོས་རྗེས་ཕོ་བའི་ནང་དུ་ཤེལ་ཅུང་ཟད་ཀྱང་
མཐོང་རྒྱུ་མེད་པས། མོ་ལོ་ཀིའི་བདེ་ཐང་ལྟེ་གནས་ཀྱི་སྨན་པས་འདི་ནི་འགྲེལ་
བཤད་བྱ་ཐབས་མེད་པའི་དོན་ཡ་མཚན་ཅན་ཞིག་རེད་ཅེས་བཤད་དགོས་བྱུང་། ་
གཞན་ཡང་ལ་ལར་ཞིམ་པར་སྣང་བ་དེ་ཉིད་ལ་ལར་བཙོག་པར་སྣང༌། ལ་ལར་
སྒྲིབ་བྱེད་དུ་སྣང་བ་དེ་ཉིད་ལ་ལར་མི་སྒྲིབ་པར་མཐོང་། གཟུགས་གཅིག་ལའང་ཁ་
285



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ། །
ཅིག་གིས་ཆེན་པོ། ཁ་ཅིག་གིས་ཆུང་ངུ་། ཁ་ཅིག་གིས་དྲུང་ན་གནས་ཀྱང་མི་མཐོང་
བ་སོགས་སེམས་ཅན་སོ་སོའི་སྣང་བ་ཤིན་ཏུ་མང་པོ་ཞིག་ད་ལྟ་འཛམ་གླིང་སྟེང་ན་
གཅིག་རྗེས་གཉིས་མཐུད་དུ་མིག་མཐོང་ལག་ཟིན་ལ་བྱུང་དང་འབྱུང་བཞིན་པ་འདི་
དག་ལ་ཞིབ་ཏུ་དཔྱོད་དང་རིལ་རིལ་པོར་སྣང་ན་ལེབ་ལེབ་མོར་མི་སྣང་བའི་ངེས་པ་
འདུག་གམ། དེས་ན་འཇིག་རྟེན་རིལ་རིལ་པོར་མཐོང་བས་ལེབ་ལེབ་མོར་སྣང་དུ་
རུང་བ་མི་ཁེགས། ལེབ་ལེབ་མོར་སྣང་བས་རིལ་རིལ་པོར་སྣང་དུ་རུང་བ་མི་ཁེགས་
བཀག་དོན་ཡང་མེད་དེ་སེམས་ཅན་གྱི་ལས་སྣང་སྣ་ཚོགས་པའི་ཕྱིར་རོ། །ལར་རང་
ཅག་གིས་ཡིན་མིན་གྱི་རྣམ་གཞག་གང་བྱས་ཀྱང་གཙོ་བོ་རང་གི་ཤེས་པ་ལ་ཇི་ལྟར་
སྣང་བའི་རྗེས་སུ་འབྲངས་ཏེ་ཐག་གཅོད་པས་ཤིན་ཏུ་ཁྱབ་ཆུང་ངོ༌། ། ན་
འཇིག་རྟེན་གྱི་སྣང་བ་རྣམས་ལ་དེ་འདྲའི་གོ་བ་ཟབ་མོ་ཞིག་ལེན་མ་ཤེས་པར་ཨུ་་་ ་
ཚུགས་མཁྲེགས་བཟུང་བྱས་ན་མཐར་གཏུགས་ཚེ། རིགས་པ་གས་རྡུགས་ནས་སྨྲ་
རྒྱུ་མི་རྙེད་པར་སྡོད་དགོས་བྱུང་ཞིང་འབྱུང་བར་འགྱུར་རོ། །དེ་བས་ན་བདག་ཅག་
གི་སྟོན་པས་འཇིག་རྟེན་གྱི་དབྱིབས་དང་ཚད་ད་ལྟའི་སྣང་ཚུལ་ལྟ་བུ་ཁོ་ན་ཞིག་ཡང་
ཡང་བཀའ་བསྩལ་དུ་ཟིན་ན་ངོ་མཚར་མི་ཆེ་སྟེ། དེ་ཙམ་རྟོགས་སླ་བའི་ཕྱིར་རོ། །ཐ་
སྙད་ཀྱི་གནས་ཚུལ་ཟབ་མོ་འདི་མཁྱེན་ནས་འཇིག་རྟེན་གྱི་ཆགས་ཚུལ་སྣ་ཚོགས་
ཤིག་གསུངས་པ་ནི་ཆེས་ངོ་མཚར་བའི་གནས་སོ། །དེ་ལྟར་མཉམ་མེད་ཐུབ་པའི་
དབང་པོའི་གསུང་རྣམས་ནི་དངོས་པོ་སྟབས་ཞུགས་ཀྱི་རིགས་པས་སྒྲུབ་རྒྱུ་ཡོད་པས་
ཚན་རིག་གིས་ཅུང་ཟད་ཀྱང་མི་གནོད་པར་མ་ཟད་ཚན་རིག་གིས་གཏན་ནས་གཞལ་
མི་ནུས་པའི་ཟབ་པ་དང་རྒྱ་ཆེ་བའི་རྣམ་གཞག་ཆེས་མང་པོ་ཡོད་པ་ནི། གསུང་རབ་
རིན་པོ་ཆེ་ཉིད་ལ་ཐོས་བསམ་བྱས་ཏེ་གདོད་ཤེས་པར་བྱ་བའི་གནས་རེད། དེའི་
ཕྱིར་དེང་སང་འཛམ་གླིང་གི་ཐོག་ནང་པའི་གྲུབ་མཐའ་ལ་ཞིབ་འཇུག་བྱེད་མཁན་
286



བློ་གསར་ཡིད་ཀྱི་དགའ་སྟོན་ལས་འཇིག་རྟེན་ཆགས་ཚུལ་གྱི་དྲིས་ལན།
མཐོ་རིམ་ཤེས་ཡོན་ཅན་ཆེས་མང་པོ་འདུག་པ་དེ་དག་གིས་ཞིབ་འཇུག་མཐར་ཕྱིན་
པ་ཞིག་བྱེད་ནུས་པ་བྱུང་ན་སྟོན་པ་ཐུགས་རྗེ་ཅན་མཐའ་མེད་པའི་འགྲོ་བ་ཐམས་
ཅད་ཀྱི་མ་འདྲིས་པའི་མཛའ་བཤེས་ཆེན་པོ་དེ་ཉིད་ཤེས་བྱ་ཐམས་ཅད་མཁྱེན་པ་
དང༌། དེའི་བསྟན་པ་དེའང་རྣམ་གྲོལ་གྱི་འཇུག་ངོགས་མཆོག་ཡིན་པ་ལ་སྐྱེ་བོ་
ཐམས་ཅད་ཡིད་ཆེས་པ་ཞིག་འོང་བ་ལ་ང་ཚོ་ས་གོ་ལ་ཧྲིལ་པོའི་སྟེང་གནས་པའི་་་་་
སངས་རྒྱས་ཀྱི་རྗེས་འཇུག་ཡོངས་ལ་ངེས་ཤེས་གཏིང་ཚུགས་པ་ཡོད། དེ་ལྟར་ཡིན་
པའི་ཕྱིར་སྐུ་ཞབས་སུན་ཀྲུང་ཧྲན་གྱིས་ཀྱང་། སངས་རྒྱས་ཀྱི་རིག་པ་ནི་མཚན་ཉིད་
རིག་པའི་མ་ལྟ་བུ་རེད། སངས་རྒྱས་ཀྱི་རིག་པར་ཞིབ་འཇུག་བྱས་ན་ཚན་རིག་གི་
འཁྱོག་པ་གསོ་རུང་བ་རེད་ཅེས་གསུངས། (3h+ilit:E:; 9%*#ke #ie*
28， 0F9:49%%n] #5#| #2.) དེ་བཞིན་དུ་དབྱིན་གོའི་མཚན་ཉིད་རིག་
པ་བ་ལོ་གྲོས་ཀྱིས་ཀྱང༌། འཛམ་གླིང་སྟེང་གི་ཆོས་ལུགས་རྣམས་ལས། ང་རང་གིས་
ཆེས་ཡི་རངས་བྱེད་ས་ནི་སངས་རྒྱས་ཀྱི་ཆོས་ལུགས་ཡིན། ཞེས་དང་ （32:butte#
༧ #ig la. # 1:*jjct, mgf &#3 9: 4 )ཀྲུང་གོའི་ཚན་རིག་
པ་ཡུག་ཀྲི་པུས་ཀྱང༌། སངས་རྒྱས་ཆོས་ལུགས་ནི་ཕུལ་དུ་བྱུང་བའི་ཚན་རིག་ཅིག་
རེད། ཅེས་གསུངས། (#fal ##/twཚོi#: # #kh:4.HE:/f?jf ）
རླབས་ཆེན་གྱི་ཚན་རིག་པ་ཨེ་དབྱིན་སུ་ཐན་གྱིས་ཀྱང༌། གལ་ཏེ་དེང་རབས་ཚན་
རིག་གི་གནད་གལ་ཆེན་པོ་ལ་རམ་འདེགས་བྱེད་ནུས་པའི་ཆོས་ཤིག་ཡོད་ན་དེ་ནི་
སངས་རྒྱས་ཀྱི་ཆོས་འདི་ཡིན་ཅེས་སྨྲས་སོ། །#kR1#|*#JEI JI st:
(EE #tii/
j j s #t， /faq$$1 A# ན ef7*#/j ff yg #E, G nfle }: A9s #ks）
ཚན་རིག་པ་དེ་དག་གིས་ནང་པའི་ཆོས་འདི་ལ་ཚན་རིག་གིས་མི་གནོད་པར་མ་ཟད་
དེ་ལས་ཀྱང་ཆེས་ལྷག་པའི་ཁྱད་ཆོས་དུ་མ་དང་ལྡན་ཚུལ་ཞིབ་རྒྱས་སུ་བཀོད་པའི་
287



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
གཞུང་དུ་མ་བརྩམས་ཡོད་དོ། །སྤྱིར་ནང་པ་སངས་རྒྱས་པའི་གཞུང་རང་ན་རིགས་
པ་རྨད་དུ་བྱུང་བ་དུ་མ་ཡོད་པས་ཚན་རིག་གི་སྒྲུབ་བྱེད་ལ་ལྟོས་མི་དགོས་མོད། དེང་
སང་མི་རྣམས་ཀྱིས་ཚན་རིག་ལ་རྩིས་པོ་ཆེ་བྱེད་ཅིང་། དེས་གྲུབ་ན་ཡིད་ཆེས་པའི་
གནས་སུ་བྱེད་པས་ཚན་རིག་པ་དེ་དག་གི་ཡིག་འཇོག་ལ་ལྟོས་ཤིག་དང་ཤེས་པར་
འགྱུར་རོ། །འོན་ཀྱང་ཚན་རིག་གིས་གཏན་ནས་དཔོག་མི་ནུས་པ་རྣམས་ནི་རྒྱལ་
བའི་གསུང་རབ་རིན་པོ་ཆེའི་སྟེང་ནས་བརྟག་ན་ད་གདོད་ཡིད་ཆེས་པར་འགྱུར་བ་
ཡིན་ནོ། །ཞེས་སྨྲས་པས་ཁོ་རང་ཤིན་ཏུ་ཡི་རངས་ཏེ། དངོས་གནས་རྒྱུ་མཚན་འདུག
ནང་པ་སངས་རྒྱས་པའི་གཞུང་ལ་ཞིབ་ཏུ་བལྟས་ན་འཇིག་རྟེན་གྱི་བདེན་དོན་མ་ནོར་
བར་གཏན་ལ་ཕབ་ཡོད་ངེས་རེད། ཅེས་ཟེར་རོ། །དེ་མིན་དྲི་བ་དྲིས་ལན་གཞན་
འགའ་བྱས་ཀྱང་འདིར་རེ་ཞིག་མ་བཀོད་དོ། །འོ་ན་ཁྱོད་གཏམ་འདི་དག་ཅིའི་ཕྱིར་
ཡི་གེར་བཀོད་ཅེ་ན། རང་རེ་གངས་ཅན་པ་རྣམས་ནི་ཐམས་ཅད་ཆོས་ལ་ཤིན་ཏུ་
དད་ཅིང༌། དེ་དག་ལས་ནང་དོན་རིག་པ་ལ་སྦྱངས་པ་དག་ལ་ནི་འདི་ཙམ་གྱིས་
དགོས་པ་ཅི་ཡང་མེད་མོད། མ་སྦྱངས་ཤིང་རྟོག་ཅིང་དཔྱོད་པ་འགའ་ལ། ཅི་བདག་
ཅག་གི་སྟོན་པ་ཐུགས་རྗེ་ཅན་གྱི་གསུང་དེ་མངོན་སུམ་དང་འགལ་བ་ཡིན་ནོ། །འོན་
ཏེ་དེང་དུས་ཀྱི་ཚན་རིག་པ་དེ་དག་གིས་རྫུན་སྨྲས་པ་ཡིན་སྙམ་དུ་དོགས་པ་འབྱུང་
སྲིད་པས་སྐྱེ་བོ་དེ་དག་གི་ཕྱིར་དང་། གཞན་ཡང་དེང་སང་རྒྱལ་བའི་གསུང་རབ་
རིན་པོ་ཆེར་ཞིབ་འཇུག་བྱེད་མཁན་མང་དུ་སྣང་བས་དེ་དག་ལའང་དཔྱད་གཞིའི་ས་
བོན་ཙམ་དུ་དམིགས་ཏེ། སྤྲོས་ན་མང་དུ་སྨྲ་རྒྱུ་ཡོད་མོད། ཤིན་ཏུ་བསྡུས་ཏེ་མཚོན་
ཙམ་ཞིག་བྲིས་པ་ཡིན་ནོ། དེ་ལྟ་ནའང་གང་ཟག་གི་བློ་སྐྱོན་གྱིས་ནོར་བ་ཡོད་ངེས་
པས་འཇིག་རྟེན་གྱི་བདེན་དོན་འཚོལ་བའི་གཟིགས་པ་པོ་དག་གིས་ཕྱོགས་སུ་མ་
ལྷུང་བའི་རྣམ་དཔྱོད་ཀྱིས་འཁྲུལ་སེལ་ཤན་འབྱེད་མཛད་པར་ཞུའོ།། །།
288



བློ་གསར་ཡིད་ཀྱི་དགའ་སྟོན་ལས་རྟགས་འཇུག་ལ་དཔྱད་པའི་ལན།
༄༅། །རྟགས་འཇུག་ལ་དཔྱད་པའི་ལན་མདོར་བསྡུས་སུ་
བརྗོད་པ་ནོར་བུ་སྦྱོང་བྱེད་ཅེས་བྱ་བ་
ཚུལ་དུ་མ་བཞུགས་སོ། །
རྒྱལ་བའི་མཁྱེན་གཏེར་ཆུ་མཚོ་བསྲུབས་པ་ལས། །
ཉེར་འཁྲུངས་ངག་གི་དབང་ཕྱུག་ཉིན་མོར་བྱེད། ། ད་
འགྲོ་ཀུན་ཡིད་ཀྱི་མུན་པ་འཇོམས་མཛད་པ། །
འཇམ་དབྱངས་གཞོན་ནུ་དུས་ཀུན་ཕྱག་གི་ཡུལ། །
མཁྱེན་རབ་འོད་ཟེར་དཀར་པོའི་སྣང་བ་ཡིས། །་
གངས་ཅན་མུན་གླིང་གསལ་བའི་གཉེན་གཅིག་པུ། །
དྲན་དབང་བྱེ་བའི་གཙུག་རྒྱན་སམ་བྷོ་ཊའི། །
འཁོར་མེད་བཀའ་དྲིན་དྲན་བཞིན་སྙིང་ནས་འདུད། །
དེ་ཡི་དགོངས་ཟབ་ནོར་བུའི་མཛོད། །
རྣམ་དཔྱོད་འཕྲུལ་གྱིས་འབྱེད་མཁས་པ། །
གཙུག་ལག་ཆོས་ཀྱི་སྣང་བ་སོགས། །
མཁས་པའི་ཚོགས་ལའང་དང་བས་འདུད། །
དེ་ཡང་བོད་གངས་ཅན་གྱི་བརྡ་སྤྲོད་རིག་པ་འདི་ཐོག་མར་ཆོས་ཀྱི་རྒྱལ་པོ་སྲོང་
བཙན་སྒམ་པོའི་མཚུངས་པ་མེད་པའི་ཐུགས་བསྐྱེད་ལས་སྐུ་དྲིན་ཅན་གྱི་སློབ་དཔོན་
ཐོན་མི་སཾ་བྷོ་ཊས་བོད་རང་སྐད་ཀྱི་བབ་དང་མཐུན་ཞིང༌། འཇིག་རྟེན་དང་འཇིག་
289



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
རྟེན་ལས་འདས་པའི་བརྗོད་བྱ་ཀུན་ལ་མ་ཁྱབ་པ་མེད་པ། ཀློག་སྦྱང་སླ་ཞིང་།
མཐའ་ཆོད་པར་ཁོང་དུ་ཆུབ་ པར་ བྱར་ཡོད་པའི་ངོ་མཚར་གཞན་ལས་ ཁྱད་དུ་
འཕགས་པ་ཞིག་མཛད་དེ་ཁ་བ་རི་བའི་རིག་གཞུང་ཡོངས་ ཀྱི་ གཞི་གཅིག་པུར་
བཞག་གོ །དེ་ནས་དུས་དབང་གིས་སུམ་རྟགས་ཀྱི་གཞུང་འདི་གཉིས་པོ་ཙམ་
ལས་གཞན་རྣམས་ནུབ་པར་གྱུར་ཀྱང་མཁས་པ་རྣམས་ཀྱིས་གཞུང་འདི་གཉིས་ཀྱི་
དངོས་ཤུགས་ཀྱི་བརྗོད་བྱ་སོགས་ལ་བརྟེན་ནས་སློབ་དཔོན་ཉིད་ཀྱི་དགོངས་པ་
གསལ་བའི་རྒྱན་དུ་གྱུར་པའི་གཞུང་མང་རབ་ཅིག་མཛད་ཅིང་འཆད་ཉན་གྱིས་གཏན་
ལ་ཕབ་པའི་བཀའ་དྲིན་གྱིས་དུས་ཕྱིས་ཀྱི་བར་དུ་བརྡ་སྤྲོད་ཀྱི་རྣམ་གཞག་ཁུངས་དང་
འབྲེལ་ཞིང་ཆ་ཚང་བ་ཞིག་མ་ཉམས་པར་གནས་སོ། །
ཉེ་བའི་ཆར་བོད་ཀྱི་རིག་གཞུང་ཡོངས་ལ་གཏོར་བརླག་ཚབས་པོ་ཆེ་ཐེབས་པས་ད་
ལྟ་ནི་བོད་ཀྱི་གྲྭ་པ་རྣམས་ཀྱིས་འབྲི་ཀློག་དོད་ཙམ་རེ་དང༌། སློབ་གྲྭ་རེ་ཟུང་རེའི་
སློབ་མ་ཉུང་ཤོས་ཙམ་གྱིས་སུམ་རྟགས་སོགས་ལ་བློ་ཁ་ཅུང་ཟད་རེ་ཕྱོགས་པ་མ་
གཏོགས་གཞན་ཞིང་འབྲོག་གི་བྱིས་པ་དང་ན་གཞོན་རྣམས་ཀྱིས་སུམ་རྟགས་སོགས་
ཕར་ཞོག ཐ་ན་འབྲི་ཀློག་དོད་ཙམ་རེ་ཤེས་མཁན་ཡང་ཉིན་མོའི་སྐར་མ་ལྟ་བུ་ཡིན་
པ་མིག་གིས་བལྟ་སར་ཡོད་པ་འདི་ག་ལགས། ཚེ་ཏན་ཞབས་དྲུང་དང༌། དམུ་དགེ་
བསམ་གཏན་སོགས་མཁས་པ་རྣམ་དཔྱོད་དང་ལྡན་ཞིང་ཡ་རབས་དམ་པའི་སྤྱོད་པ་
ལ་གནས་པ་རྣམས་ཀྱིས་སྐུ་ཚེའི་མཇུག་གི་ལོ་འགའ་རེའི་རིང་ལ་བརྡ་སྤྲོད་ཀྱི་གཞུང་
རེའང་བརྩམས། འཆད་ཉན་གྱི་སྲོལ་རེའང་བཏོད་པས་སྐྱ་ཆད་སྔོ་སྡུག་གི་སྒང་
འདིར་སྔ་ཕྱི་མཚམས་སྦྱོར་བྱེད་དུ་གྱུར་ཅིང་ཐ་སྙད་རིག་པའི་ཕྱོགས་ནས་སེམས་ཀྱི་
རྟེན་སོ་ལྟ་བུར་གནས་པས་ཞེ་ཕུག་དྲོ་ཙམ་ཡོད་ཀྱང་ད་ནི་དེ་དག་ཀྱང་ཕ་རོལ་དུ་་་་
གཤེགས་པས་བོད་ཀྱི་བརྡ་སྤྲོད་རིག་པ་ནི་དྭ་ཕྲུག་མགོ་འཐོར་ལྟ་བུར་གྱུར་ཏོ། །
290



བློ་གསར་ཡིད་ཀྱི་དགའ་སྟོན་ལས་རྟགས་འཇུག་ལ་དཔྱད་པའི་ལན།
དེ་ལྟར་གྱུར་པ་དེའི་ཚེ་ཡུལ་ག་གེ་མོ་ཞིག་ན་རང་རེའི་ཕ་མེས་ཀྱི་རིག་གཞུང་ལ་རྩིས་
མེད་དུ་བཞག་སྟེ་གཞན་གྱི་ལད་མོ་འབའ་ཞིག་བྱེད་དོ་ཞེས་པའམ། ཡུལ་ག་གེ་མོ་
ཞིག་ན་རང་རིགས་ཀྱི་རིག་གཞུང་དང་ཡུལ་ལུགས་ལ་གཙིགས་ཆེན་བྱེད་དོ་ཞེས་་་་
པའི་གཏམ་དག་ཐོས་པའི་ཚེ་བོད་ཀྱི་སྐྱེ་བོ་མང་པོ་ཞིག་གི་སེམས་ལ་དགའ་སྡུག་གི་
རྣམ་འགྱུར་སོས་ཀའི་གནམ་ངོ་ལྟར་དུ་འོང་གིན་འདུག གང་གི་ཕྱིར་ན། གལ་ཏེ་
རང་ རེའི་ རིག་ གཞུང་འདིའང་ མ་ བག་ མར་ ལེན་ ཐབས་ ལྟ་ བུའི་ སྤྱོད་ངན་ དང༌ །
སེམས་ཅན་ལ་འཚེ་བ་ཆོས་སུ་འཛིན་པ་ལྟ་བུའི་ལྟ་ངན་དག་སྟོན་བྱེད་ཅིག་ཡིན་
ན་འདོར་བ་ལ་ཕངས་སེམས་མེད་མོད། རང་རེའི་གངས་ཅན་སྐྱེ་བོ་ཡོངས་ཀྱི་
བགོ་སྐལ་རྒྱལ་བའི་བསྟན་པ་རིན་པོ་ཆེ་གཙོ་བོར་གྱུར་པའི་རིག་གཞུང་རྣམས་ནི་
འཛམ་གླིང་སྤྱི་ལ་མཁོ་གལ་ཆེ་ཞིང༌། འདི་ཕྱི་གཉིས་ཀར་ཕན་ངེས་སུ་རིགས་པ་
རྣམ་དག་གིས་ངེས་པ་གཏིང་ནས་རྙེད་རྒྱུ་ཡོད་པས་རིག་གཞུང་བཟང་པོ་འདི་རྣམས་
ནི་ནམ་ཡང་ཉམས་པར་མ་གྱུར་ཅིག་སྙམ་དུ་ཞེ་ཐག་པ་ནས་སྨོན་པ་ལགས་སོ། །
དེ་ལྟར་བསམས་ཤིང་གནས་པ་དེའི་ཚེ་མདོ་སྨད་ཕྱོགས་ཀྱི་བརྡ་སྤྲོད་རིག་པ་སྨྲ་བ་ཁ་
ཅིག་གིས་སློབ་དཔོན་ཐོན་མིའི་རྟགས་འཇུག་ལ་སྐྱོན་མང་དུ་བརྗོད་པའི་དཔེ་ཞིག་
མཐོང་སྟེ། ཁོང་གི་དགོས་པ་དང་དགོངས་གཞི་ཅན་གྱི་གསུང་ཡིན་ཡང་ཐང༌། གང་
ལྟར་ཡང་སྤྱིར་སྐྱེ་བོའི་སེམས་ཀྱི་འཆར་སྒོ་ལ་འདི་མེད་བྱ་བ་མེད་པས་དགག་པར་
མི་ལང་ལ། ཁྱད་པར་དུ་ཡང་དེང་དུས་སུ་རྩོད་པ་དང་རྩོད་ལན་སོགས་འདི་རིགས་
རང་གཞན་སུའི་ངོས་ནས་བསམས་ཀྱང་སྔོན་གྱི་མཁས་པ་རྣམས་ཀྱི་སྲོལ་བཞིན་དོན་
ལྡན་ཞིག་འོང་བ་ཆེས་དཀའ་བས་སྐྱེ་བོ་མཁས་བླུན་སུ་ལའང་ཕར་སྐྱོན་འདོགས་ཀྱིས་
རྒོལ་འདོད་གཏན་མེད་མོད། འོན་ཀྱང་ཕ་མེས་ཀྱི་རིག་གཞུང་རྣམ་དག་ལ་སུན་ཅི་
ཕྱིན་དུ་རྒོལ་བའི་སྲོལ་ངན་ཞིག་རྒྱུན་ཆགས་ན་ཤིན་ཏུའང་མི་རུང་བས་ལན་མཚོན་
291



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཙམ་ཞིག་དགོས་ཤིང༌། དེ་ཡང་ཆགས་སྡང་གི་ཀུན་སློང་མེད་པར་གཟུ་བོའི་བློས་
རིགས་པའི་ལམ་གཙོ་བོར་བྱས་ཏེ་བརྗོད་ན་བློ་ལྡན་དག་མགུ་བར་འགྱུར་གྱི་ཁྲོ་བའི་
རྒྱུར་མི་འགྱུར་རོ་སྙམ་དུ་བསམས་ཤིང་དྲན་དང་ཤེས་བཞིན་མངོན་དུ་བཞག་སྟེ་མདོ་
ཙམ་བརྗོད་པ་ལ། ཐོག་མར་ཁོང་གི་ཞལ་ནས། བ་མོ་གསོན་པོ་ལས་འོ་མ་མི་ལེན་
པར་ལོགས་རིས་ཀྱི་བ་ལས་འོ་མ་ལེན་བའི་དཔེ་ལྟར་ཚད་ཐུབ་ཀྱི་ཁ་སྐད་དང་གནའ་
དང་ད་ལྟའི་མཁས་པའི་རྩོམ་རིག་གི་གླེགས་བམ་མང་པོར་དཔྱད་འཇུག་མི་བྱེད་པར།
རྩ་བའི་ཚིག་ལ་ཞེན་ཆེ་ཞིང་། དེའི་ཚིག་དོན་གྱི་བཅས་མཚམས་ལས་འདར་མ་སྤོབས་
པའི་གཞུང་ལུགས་ཁོ་ནར་ཡིད་རྟོན་བྱས་ཤིང་དེ་ལས་བརྡ་སྤྲོད་ཀྱི་རྣམ་བཞག་འཚོལ་
བ་དང་། ཞེས་དང་། ཚན་རིག་དང་རིག་གནས་གང་ཡིན་ཀྱང་ཕྱི་རབས་ཀྱི་མི་རྣམས་
ཀྱི་རིགས་པས་བརྡར་ཤ་བཅད་ནས་ཇེ་ལེགས་ཇེ་ཞིབ་ཏུ་བཏང་ནས་སྤེལ་བ་ཡིན་པར་
མ་ཟད། སྔར་མེད་གསར་གཏོད་ཀྱི་ལམ་ནས་ཇེ་མང་ཇེ་མཚར་དུ་གོང་འཕེལ་དུ་
གྱུར་པ་ཡིན་ཏེ། ཞེས་དང༌། གལ་ཏེ་ཕྱི་རབས་ཀྱི་མི་རྣམས་ཀྱིས་རིགས་པའི་རྣམ་
བཞག་གསར་གཏོད་བྱེད་མི་རུང་བའམ། བྱེད་མི་ནུས་ན། ངོ་མཚར་བསམ་ལས་འདས་
པའི་འཕྲུལ་གྱི་སྦྱོར་བ་མང་པོ་མངོན་སུམ་གྱི་སྤྱོད་ཡུལ་དུ་གྱུར་པ་དག་དང༌། ཚན་
རིག་གི་གཞུང་མང་པོ་ཡང་འབྱུང་མི་སྲིད་དོ། ། དག་པ་
ཞེས་དང༌། ཐོན་མིའི་རྩ་བ་གཉིས་དང༌། གྲུབ་མཐའ་རིས་མེད་ཀྱི་མཁས་པའི་
འགྲེལ་བ་མང་པོར་རྟོག་ཞིབ་དག་ཐེར་བྱས་ཏེ་ལེགས་པའི་ཆ་རྣམས་བླངས། སྐྱོན་
གྱི་ཆ་རྣམས་དོར། ཞེས་སོགས་དང༌། སྐད་དང་ཡི་གེའི་ལག་ལེན་ཐོག་གི་ལོག་རྟོག་
ཐེ་ཚོམ་ཆོད་ངེས་བཅས་ཀྱི་ཁྱད་ཆོས་ལྡན་པའི་ཚན་རིག་གི་གཞུང་ཞིག་གསར་རྩོམ་
བྱེད་རྒྱུ་ནི་དེང་རབས་ཀྱི་བརྡ་སྤྲོད་རྟོག་ཞིབ་བྱེད་མཁན་ཡོངས་ཀྱི་ལས་སྐལ་དུ་བབ་
འདུག་གོ །ཞེས་གསུངས་སོ། །དེ་ལ་སློབ་དཔོན་ཐོན་མིའི་རྩ་ཚིག་གི་བཅས་
292



བློ་གསར་ཡིད་ཀྱི་དགའ་སྟོན་ལས་རྟགས་འཇུག་ལ་དཔྱད་པའི་ལན།
མཚམས་དང་དེའི་དགོངས་འགྲེལ་རྣམས་ལས་འདའ་མ་ནུས་པར་དེ་རྣམས་ལས་་་་
བརྡ་སྤྲོད་ཀྱི་རྣམ་གཞག་འཚོལ་བ་ནི་རི་མོའི་བ་ལས་འོ་མ་འབྱུང་དུ་རེ་བ་ལྟ་བུ་དང་།
དེ་ལས་འདས་ཏེ་ཁ་སྐད་དང་གླེགས་བམ་མང་པོར་རྟོག་འཇུག་བྱས་ན་བ་གསོན་པོ་
ལས་འོ་མ་ལེན་པ་ལྟ་བུ་ཡིན་ཞེས་པས་འགལ་བ་འདི་ལྟར་སྨྲས་ཏེ། འོ་ན་སྔོན་དང་
ད་ལྟའི་གླེགས་བམ་མང་པོ་ལས་བརྡ་སྤྲོད་ཀྱི་རྣམ་གཞག་འཚོལ་བ་དེ་ཆོས་ཅན། ཌ
ལོགས་རིས་ཀྱི་བ་ལས་འོ་མ་ལེན་པ་ལྟ་བུ་ཡིན་པར་ཐལ། གླེགས་བམ་རྩོམ་མཁན་
སྔོན་དང་ད་ལྟའི་མཁས་པ་དེ་ཐམས་ཅད་བརྡ་སྤྲོད་ཀྱི་རྣམ་གཞག་ཐོན་མིའི་རྗེས་སུ་
འབྲངས་པ་འབའ་ཞིག་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། མཁས་པ་དེ་
རྣམས་ཀྱིས་རང་རང་གི་གཞུང་གི་བརྡ་སྤྲོད་ཀྱི་རྣམ་གཞག་རྣམས་ཐོན་མིའི་གཞུང་
གི་དངོས་ཤུགས་ཀྱི་བསྟན་དོན་དུ་བཞེད་པ་ལས་ཐོན་མིའི་ལུགས་ལ་སྐྱོན་དུ་བལྟས་
ཏེ་རང་ཉིད་ཀྱིས་བརྡ་སྤྲོད་ཀྱི་ཚུལ་གསར་གཏོད་བྱས་པར་ཁས་ལེན་པ་གཅིག་ཀྱང་
མི་སྣང་བའི་ཕྱིར་ཏེ། གསེར་ཏོག་བློ་བཟང་ཚུལ་ཁྲིམས་རྒྱ་མཚོའི་ཞལ་ནས། དེའི་
ཕྱིར་སྔར་གྱི་ཆོས་རྒྱལ་བྱང་ཆུབ་སེམས་དཔའི་སྐུ་དྲིན་གྱིས་བཀས་བཅད་པ་སྔ་ཕྱི་
བར་གསུམ་གྱི་སྒོ་ནས་རྒྱ་གར་པཎྜི་ཏ་དང་། བོད་ཀྱི་ལོ་ཙཱ་བ་རྣམས་ཀྱིས་བཀའ་
དང་བསྟན་བཅོས་འགྱུར་རོ་ཅོག་བསྒྱུར་ཅིང་འཆད་ཉན་གྱི་མགོ་ཚུགས་པ་ནས་བཟུང་
ད་ལྟའི་བར་དུ་ཡི་གེའི་སྡེབ་སྦྱོར་ནི་སློབ་དཔོན་སཾ་བྷོ་ཊས་མཛད་པའི་སུམ་ཅུ་པ་དང་། །
རྟགས་ཀྱི་འཇུག་པ་ཡན་ལག་དང་བཅས་པ་ཇི་ལྟ་བར་བྱས་ཏེ། ཞེས་གསུངས་པ་
ལྟར་ཡིན་པའི་ཕྱིར་རོ། །
ཁྱོད་ཀྱིས་བརྡ་སྤྲོད་པའི་རྣམ་གཞག་བྲིས་པ་དེ་དག་ཀྱང་ཆོས་ཅན། ལོགས་རིས་ཀྱི་
བ་ལ་རེ་ནས་བྱུང་བའི་འོ་མར་ཐལ། ཐོན་མི་རྗེས་འབྲངས་དང་བཅས་པས་དངོས་
ཤུགས་སུ་བཤད་ཟིན་པ་དེ་རྣམས་ཀྱི་བཅས་མཚམས་ལས་བརྒལ་ཐུབ་པའི་ཁྱད་ཆོས་
293



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཆེན་པོ་ཞིག་གང་དུའང་མི་སྣང་བའི་ཕྱིར་རོ། །རྟགས་ཚད་མ། ཁྱབ་པ་ཁས། ཚད་
ཐུབ་ཀྱི་ཁ་སྐད་ཅེས་ལོ་སྟོང་གཅིག་ལྷག་གི་རིང་ལ་བྱུང་བའི་བརྡ་སྤྲོད་སྨྲ་བ་གཅིག་
གིའང་ཐུགས་ལ་མ་ཤར་བ་དེ་གང་ཞིག་ཡིན། སྤྱིར་རིག་པའི་རྣམ་གཞག་གསར་
གཏོད་བྱ་མི་རུང་ཞེས་སུས་ཀྱང་མི་སྨྲ་སྟེ། ཁྱོད་ཀྱིས་གསར་གདོད་ནུས་ན།
ད་ལྟ་འཛམ་གླིང་གི་མི་རིགས་གཞན་པ་ཚོས་འཇིག་རྟེན་འཕུར་གྲུ་བཟོས་ཏེ་ཟླ་བ་
དང་སྐར་མའི་སྟེང་དུ་འགྲོ འཕྲུལ་ཆས་ཀྱི་མི་བཟོས་ཏེ་དགྲ་འདུལ་གཉེན་སྐྱོང་
སོགས་ཉེར་མཁོའི་བྱ་བ་སྒྲུབ་ཏུ་འཇུག གློག་གི་ཀླད་པ་བཟོས་ཏེ་ངོ་མཚར་བའི་
བྱ་བ་མང་པོ་བྱེད་བཞིན་འདུག་ན། རང་རེ་བོད་མི་རིགས་ཀྱིས་ཀྱང་དེ་ཚོ་བྱེད་མི་
རུང་བ་མ་ཡིན་པས་དེ་འདྲའི་གསར་གདོད་མཛོད་དང་ཡི་རངས་བ་ལས་ཅི་ཡོད་དེ།
ཁོ་བོ་ཅག་གིས་ཀྱང་ང་ཚོ་བོད་མི་རིགས་ལའང་དེ་འདྲའི་ཤེས་རིག་ལག་རྩལ་ཞིག་
ཡོད་ན་ཅི་མ་རུང་སྙམ་དུ་སྨོན་གནས་སུ་བྱེད་པའི་ཕྱིར་རོ། །
དེ་འདྲ་ཅི་ཡང་མེད་པར་གསར་གདོད་བྱ་དགོས་ཞེས་པའི་ཚིག་ཙམ་ཁ་ལ་ཁྱེར་ཏེ་ཕ་
མེས་ཀྱི་རིག་གཞུང་ཅུང་ཟད་རེ་ལུས་ཡོད་པ་དག་ལ་ནན་གྱིས་སྐྱོན་འགེལ་བ་ནི་རང་
གིས་རང་ལ་ཅོ་འདྲི་བར་ཟད་དོ། །ཚན་རིག་གི་ངེས་ཚིག་སྐུ་ཞབས་སུན་ཀྲུང་ཧྲན་
གྱིས་ཇི་ལྟར་བཤད་པ་ཤེས་སམ། ཤེས་ན་ཐོན་མིའི་གཞུང་འདི་སྔར་ནས་ཚན་རིག་
གི་གཞུང་དུ་གྲུབ་འདུག་ན་ད་གདོད་གསར་དུ་བརྩམ་དགོས་རྒྱུ་ཅི་ཞིག་འདུག ཐོན་
མིའི་རྩ་བ་གཉིས་སོགས་ལ་བརྟགས་ཏེ་སྐྱོན་གྱི་ཆ་རྣམས་འདོར་ཟེར་རྒྱུའི་སྐྱོན་དེ་
གང་ཡིན། ཁྱོད་ཀྱི་འདིར་བརྗོད་པ་དེ་དག་ཡིན་ན། དེ་རྣམས་ནི་སྐྱོན་ཡིན་མིན་དེ་
དང་དེའི་སྐབས་སུ་བརྟགས་པས་ཤེས་པར་འགྱུར་རོ། །དེས་ན་སྔོན་གྱི་མཁས་པའི་
དགོངས་པ་བཞིན་ཕྱི་རབས་ཀྱི་མིས་ཇེ་ལེགས་ཇེ་ཞིབ་ཇེ་ཚང་དུ་གཏོང་བ་ནི་མི་ལེགས་
པ་མེད་པར་མ་ཟད་ཤིན་ཏུའང་ལེགས་ལ། ཁྱད་པར་དུ་རང་རེའི་རིག་གཞུང་རྣམས་
294



བློ་གསར་ཡིད་ཀྱི་དགའ་སྟོན་ལས་རྟགས་འཇུག་ལ་དཔྱད་པའི་ལན།
ཟུངས་ཟད་ཀྱི་ནད་པ་ལྟ་བུར་གྱུར་པའི་སྐབས་འདིར་གང་སུ་ཞིག་གིས་དེ་ལྟར་ནུས་
པ་དེ་ནི་བསྟོད་བཀུར་བསྔགས་པའི་གནས་སུ་གྱུར་པ་ལས་ཅི་ཞིག་ཡོད། འོན་ཀྱང་
སྡིག་པའི་ཕྲུ་གུ་མའི་གཤེད་དུ་གྱུར་པའི་དཔེ་ལྟར་སོང་ན་དེ་ལས་ཐ་ཆད་པའང་མེད་
པས་གནས་འདི་ལ་གངས་ཅན་གཞོན་རབས་པ་རྣམས་ཀྱིས་ཅིས་ཀྱང་བག་ཡོད་
མཛད་དགོས་སོ། །
དངོས་དོན་ཁོང་ཉིད་ནས་རྟགས་འཇུག་གི་གཞུང་ལ་དཔྱད་པ་དྲུག་ཚན་གཅིག་གནང་
འདུག་པ་ལས་དང་པོ་ནི། །རྟགས་འཇུག་རྩ་བར། ཕོ་ནི་ཕོ་དང་མོ་ལ་འཇུག །ཅེས་
པར་ཁོང་གིས་སྐྱོན་བརྗོད་པ། མོ་ལ་འཇུག་ཅེས་པའི་ཚིག་ལྟར་ན། འ་ཡ་ལ་ཧ་བཞི་
ལ་སྔོན་འཇུག་བ་བཞག་ཆོག་སྟེ། དེ་དག་ཀྱང་མོ་ཡིག་ཡིན་པའི་ཕྱིར་དང་རྩ་བར་མོ་
ཡིག་དེ་དག་ལ་མི་འཇུག་པའི་གསལ་ཁ་བཏོད་མེད་པའི་ཕྱིར་རོ། །གལ་ཏེ་དགེ་
ཕྲུག་ཅིག་གིས་འ་ཡ་ལ་ཧར་བ་སྔོན་འཇུག་ཡོད་པའི་ཡི་གེ་འགའ་བྲིས་ནས་དགེ་རྒན་
ལ་བསྟན་ན་དགེ་རྒན་གྱིས་ཅི་ཟེར། འགྲིག་ཟེར་ན་ཡི་གེའི་གོམས་སྲོལ་དང་འགལ།
མི་འགྲིག་ཟེར་ན་ཕོ་ནི་ཕོ་དང་མོ་ལ་འཇུག་ཅེས་པའི་ཚིག་དོན་དང་འགལ་བས་ཁ་
གྲག་དཀའ་བ་མིན་ནམ། ཞེས་སོགས་གསུངས། དེ་ལ་ལན་བརྗོད་པ། སྔོན་འཇུག་
གི་ཕོ་བ་ཡིག་གཏན་ནས་མི་འཇུག་པའི་མོ་ཡིག་དང་། བརྩེགས་མ་ལས་རྐྱང་འཕུལ་
དུ་མི་འཇུག་པའི་མོ་ཡིག་འགའ་རེ་ཡོད་པ་བདེན་ཏེ་མཁས་པ་རྣམས་ཀྱིས་སྔར་ནས་
གསལ་བར་ཕྱེས་ཟིན་པ་དེར་བས་སོ། །
འོན་ཀྱང་དེ་ཙམ་གྱིས་རྩ་བ་སྐྱོན་ཅན་དུ་མི་འགྱུར་ཏེ། འདིར་སྔོན་འཇུག་རྣམས་སྡེ་
ཚན་གྱི་སྒོ་ནས་གང་ལ་འཇུག་འཆད་པ་ཡིན་པར་འཇུག་དང་མི་འཇུག་པ་སྟོན་བྱེད་
ཀྱི་གཞུང་གཉིས་ཀས་གསལ་བར་གྲུབ་ལ། དེ་ལྟ་ན་མོ་ཡིག་གི་བྱེ་བྲག་ལ་འཇུག་
པ་ཡོད་པས་སྤྱིར་མོ་ལ་འཇུག་ཅེས་པའི་ཐ་སྙད་སྐྱོན་མེད་འཐོབ་པའི་ཕྱིར་རོ། །ཁྱོད་
29



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཀྱིས་གོང་དུ་སྔོན་དང་ད་ལྟའི་མིས་བརྩམས་པའི་བརྡ་སྤྲོད་ཀྱི་གཞུང་མང་ཡང་རྟོན་
པ་བཞིའི་སྒོ་ནས་བཤད་པ་ཤིན་ཏུ་ཉུང་ཞེས་དང༌། སྔོན་གྱི་མཁས་པ་རྣམས་གང་
ཟག་དང་ཚིག་ལ་ཡིད་རྟོན་བྱས་ཞེས་སྐྱོན་བརྗོད་པའི་ཤུགས་ལ་རང་ཉིད་དེ་ལྟར་མི་
བྱེད་པར་ཁས་བླངས་པ་དང༌། འདིར་རྩ་བར་སྐྱོན་བརྗོད་ཚེ། དེ་དག་ཀྱང་མོ་ཡིག་
ཡིན་པའི་ཕྱིར་དང་རྩ་བར་མོ་ཡིག་དེ་དག་ལ་མི་འཇུག་པའི་གསལ་ཁ་བཏོད་མེད་
པའི་ཕྱིར་རོ། །ཞེས་སྨྲས་པ་གཉིས་དངོས་འགལ་དུ་སོང་འདུག་སྟེ། དཔེར་ན་མི་
ཞིག་གིས་ཁོ་བོས་ཆུ་འཐུངས་སོ་ཞེས་སྨྲས་པ་ལ། གཞན་ཞིག་ན་རེ་ཁྱོད་ཀྱིས་ཆུ་བོ་
གདྨ་འཐུངས་བར་ཐལ། དེ་ཆུ་ཡིན་པའི་ཕྱིར་དང་གདྨ་མ་འཐུངས་ཞེས་པའི་གསལ་
ཁ་ཁྱོད་ཀྱིས་མ་བཏོད་པའི་ཕྱིར་ཞེས་ཟེར་བ་ཚིག་ལ་རྟོན་པ་མ་ཡིན་ན་ཚིག་ལ་རྟོན་
པ་ཞེས་པ་བཙལ་ཀྱང་མི་རྙེད་པས་ལེགས་པར་སོམས་ཤིག ཡང་ཁྱོད་ཀྱིས་གོང་དུ།
རིགས་པ་རྣམ་པ་བཞི་སོགས་དབུ་ཚད་ཀྱི་གཞུང་གི་རིགས་པ་མི་འདྲ་བ་མང་དུ་ཡོད་
པ་དེ་དག་ཐུན་མོང་གི་རིག་གནས་ཀྱི་ཕྱོགས་སུ་བཀོལ་སྤྱོད་བྱེད་པར་མི་སྤྲོ་བའམ་
མ་ནུས་པ་དང་། ཞེས་གཞན་ལ་སྐྱོན་བརྗོད་པ་དེ་རང་ཉིད་ལ་མི་འདོད་བཞིན་དུ་
བབས་འདུག་སྟེ། ཀུན་གྱི་ཁ་ན་བྱང་བའི། སྤྱིར་བཏང་བ་ལ་དམིགས་ཀྱིས་བསལ།།
བསྟན་བཅོས་ཀུན་ལ་རབ་ཏུ་གཅེས། །ཞེས་པ་དེ་ཙམ་ཡང་སྐབས་འདིར་བཀོལ་
སྤྱོད་བྱེད་པར་མ་སྤྲོ་བའམ་མ་ནུས་པའི་ཕྱིར་རོ། །
གལ་ཏེ་དགེ་ཕྲུག་འགའ་ཞིག་གིས། འ་ཡ་ལ་ཧ་བཞི་ལ་བ་འཕུལ་བྲིས་ཏེ་འདི་
རྣམས་མི་འགྲིག་ན་མོ་ལ་འཇུག་ཅེས་པ་དང་འགལ་ཟེར་བ་དག་བྱུང་ན། མོ་ལ་
འཇུག་ཅེས་སྨྲས་པས་མོ་ཡིག་ཡོད་དོ་ཅོག་ལ་འཇུག་དགོས་པས་མ་ཁྱབ་སྟེ། གཞན་
དུ་ན། ཤིང་ཁྱེར་ཤོག་ཅེས་བརྗོད་ཚེ་ཤིང་ཡིན་ནོ་ཅོག་ཁྱེར་འོང་དགོས་པར་ཐལ།
ཤིང་ཁྱེར་ཤོག་ཅེས་བརྗོད་པའི་ཕྱིར། ཞེས་སྨྲོས་ཤིག་དང་ཕ་རོལ་པོ་དེ་དག་ཁ་གྲག་
296



བློ་གསར་ཡིད་ཀྱི་དགའ་སྟོན་ལས་རྟགས་འཇུག་ལ་དཔྱད་པའི་ལན།
དཀའ་བ་ཡིན་གྱི་དགེ་རྒན་ཁ་གྲག་དཀའ་རྒྱུ་ཅི་ཞིག་ཡོད། ཅིས་ཀྱང་དཀའ་ན་དགེ་
རྒན་རང་ཉིད་བླུན་པར་ཟད་དོ། །ཡང་ཚིག་རྐང་ཕྱི་མ་རྣམས་ལའང་སྐྱོན་ཡོད་དེ། །
ཞེས་པའང་སྐྱོན་ལྟར་སྣང་བརྗོད་པར་ཚུལ་དེས་ཤེས་པར་བྱའོ། །གཞན་ཡང་ཁྱོད་
ཀྱིས་ནང་འགལ་འདི་ལྟར་སྨྲས་ཏེ། སྔ་མ་སྔོན་འཇུག་ལྔ་བཞིན་སྦྱར། །ཞེས་པའི་
དོན་རྗེས་འཇུག་ཕོ་མོ་མ་ནིང་དུ་ཕྱེ་བ་དེ་དག་བྱ་ཚིག་ཏུ་སྦྱར་བའི་དོན་སྟོན་ཚུལ་སྔོན་
འཇུག་གི་ཕོ་ནི་འདས་དང་གཞན་སྒྲུབ་ཕྱིར་སོགས་ཚིག་རྐང་བཞི་དང་འདྲ་བས་དེ་
ལྟར་སྦྱོར་དགོས་ཞེས་པའི་དོན་ཡིན་ཞེས་བརྡ་སྤྲོད་སྨྲ་བ་རྣམས་ཀྱིས་མགྲིན་གཅིག་
ཏུ་འཆད་ཀྱང་དཔྱད་བཟོད་པ་མིན་ནོ་ཞེས་མ་སྨྲས་སམ། དེ་ལྟ་ན་སི་ཏུ་པན་ཆེན་
སོགས་ཆོས་ཅན། དེ་ལྟར་འཆད་པར་ཐལ། བརྡ་སྤྲོད་སྨྲ་བ་རྣམས་ཀྱིས་མགྲིན་
གཅིག་ཏུ་འཆད་ཅེས་སྨྲས་བ་གང་ཞིག་སི་ཏུ་སོགས་ཀྱིས་དེ་ལྟར་དུ་མི་འཆད་ཅེས་
པའི་གསལ་ཁ་ཁྱོད་ཀྱིས་མ་བཏོད་པའི་ཕྱིར། འདོད་ན། མུ་ཏིག་ཕྲེང་མཛེས་དེ་སི་ཏུ་
པཎ་ཆེན་གྱི་གསུང་མ་ཡིན་པར་ཐལ་ལོ། །
དེས་ན་རང་གི་ཚིག་ལའང་ཐལ་བ་མཚུངས་པའི་ལྟག་ཆོད་ཀྱིས། །རིགས་པ་མེད་
པར་དངོས་པོ་ཀུན་ལ་སྐུར་འདེབས་ཕྱིར། །ཁྱོད་ནི་སྐྱེ་བོ་དམ་པས་བཞེད་པར་མི་
འགྱུར་ཞིང་། །ཞེས་གསུངས་པ་དང་མཚུངས་སོ། །དེ་ལྟར་སྐབས་འདིར་བརྗོད་པ་
ཐམས་ཅད་ཚིག་འཁྲི་འབའ་ཞིག་ཏུ་སྣང་བས་སྙིང་པོ་རྡུལ་ཙམ་ཡང་མེད་པར་སུས་
ཀྱང་རྟོགས་སླའོ། །གཉིས་པ་ནི། སྔོན་འཇུག་གི་ཇི་ལྟར་འཇུག་འཆད་པའི་ཕོ་ནི་
དྲག་པོས་ཚུལ་གྱིས་ཏེ། །མ་ནིང་རན་པར་འཇུག་པ་ཡིན། །ཞེས་པར་ཡང་མངོན་
སུམ་ཚད་མའི་གནོད་པ་འཇུག་སྟེ། ཀློག་དག་པར། བཀའ་དང་དཀའ། བཏང་དང་
གཏང་། བཅད་དང་གཅད། བཀར་དང་དཀར། སོགས་ཉིས་ཚན་གྱི་ཕྱི་མ་རྣམས་སྔ་
མ་ལས་སྒྲ་དྲག་པོར་འདོན་ཅིང་བགག་དང་དགག བརྩེགས་དང་གཙགས། བདག་
297 །



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
དང་གདགས། སོགས་སྔ་ཕྱི་སྒྲ་དྲག་ཞན་འདྲ་བར་འདོན་པ་མངོན་སུམ་དུ་གྲུབ་པའི་
ཕྱིར་རོ། །ཞེས་གསུངས། འདི་ལ་བརྟག་པར་བྱ་སྟེ། ཁྱོད་ཀྱིས་ཀློག་དག་པར་ཞེས་
པའི་དག་པ་དེ་ཁྱོད་ཉིད་དམ་ཁྱོད་ཀྱི་ཉེ་འཁོར་ན་གནས་པ་འགའ་རེའི་ཀློག་ཚུལ་ལ་
ཟེར་བར་སྣང་སྟེ་མངོན་སུམ་དུ་གྲུབ་པར་བཤད་པས་སོ། །དེ་ལྟ་ན་ཀློག་ཚུལ་དེ་
དག་པ་ཡིན་པར་ཅིས་ཤེས། སྔོན་ནས་ད་ལྟའི་བར་གྱི་མཁས་པ་རྣམས་ཀྱིས་ཐོན་
མིའི་གཞུང་གི་རྗེས་སུ་འབྲངས་ཏེ་དག་མ་དག་འབྱེད་ན། ཁྱེད་ཀྱིས་དེ་ནི་ཁས་མ་
བླངས་པས་དེ་ལས་གཞན་པའི་འབྱེད་བྱེད་སྟོན་ཅིག ངེད་ལ་མངོན་སུམ་དུ་སྣང་བ་
འདིས་འགྲུབ་བོ་ཟེར་ན། ཁྱོད་ལ་སྣང་དུ་ཆུག་ཀྱང་དེ་དག་པ་ཡིན་པར་ཁྱོད་ཀྱིས་
ཐག་བཅད་པ་ལས་གཞན་གྱི་དཔང་པོ་ཨེ་ཡོད། མཁས་པ་སི་ཏུ་པས་སྐབས་འདིའི་
དྲག་ཞན་ཞེས་པ་སྒྲ་གདངས་ཁོ་ན་མ་ཡིན་པར་བྱེད་རྩོལ་ཆེ་ཆུང་ལའང་གོ་དགོས་
པར་གསུངས་མོད། གལ་ཏེ་ཁོ་བོ་ཅག་གིས་བཀའ་དང་དཀའ་སོགས་ཉིས་ཚན་གྱི་
སྔ་མ་རྣམས་ཕྱི་མ་ལས་སྒྲ་དྲག་པ་དང༌། བགག་དགག་སོགས་ལ་ཁྱད་ཡོད་པར་
ངེད་ཚོར་མངོན་སུམ་ཡིན་ཞེས་བརྗོད་ན་ཅི་ཟེར། ཁྱོད་ཀྱིས་དེ་ལྟར་འདོན་པ་ཀློག་
མ་དག་པ་ཡིན་ཟེར་རྒྱུ་ཡིན་ལ། ང་རང་གི་དེ་དག་པ་ཡིན་ཟེར་རྒྱུ་ཡིན་ནམ། ཡིན་
ན་རྟགས་འགོད་རྒྱུ་ཨེ་ཡོད། གཟུ་བོའི་བློས་བརྟགས་ན། ད་ལྟའི་ཀློག་ཚུལ་ལ་
བཀའ་དང་དཀའ་སོགས་སྒྲ་དྲག་ཞན་གོ་ཟློག་ཏུ་ཀློག་པ་བརྒྱ་ལ་གྲུབ་ཏུ་ཆུག་ཀྱང་
རྒྱུ་མཚན་དེས་མི་ལོ་སྟོང་ལྷག་གི་སྔོན་དུའང་ད་ལྟའི་སྒྲ་གདངས་འདི་ཁོ་ན་ལྟར་དོན་
ལ་ཡིན་ཡང་སློབ་དཔོན་གྱིས་མ་མཁྱེན་པར་བསྒྲུབ་མི་ནུས་ཏེ། མུ་ཏིག་ཕྲེང་མཛེས་
ལས༑ དེས་ན་གནའ་བོའི་དུས་སུ་ཡིག་ཀློག་ཙམ་དུ་མ་ཟད་བོད་སྐད་ཉིད་ལའང་སྒྲ་
ཟུར་ཐམས་ཅད་མ་ཉམས་པར་འདོན་པ་ཞིག་ཡོད་པར་ངེས་ཀྱང་དེང་སང་བོད་ཡུལ་
དབུས་དང་མཐའ་འཁོབ་ཕལ་ཆེར་ལ་རང་སྐད་དང་ཡིག་ཀློག་གཉིས་ཀར་སྒྲ་དག་
298



བློ་གསར་ཡིད་ཀྱི་དགའ་སྟོན་ལས་རྟགས་འཇུག་ལ་དཔྱད་པའི་ལན།
པར་འདོན་པ་མེད་པ་ལ་བརྟེན་ནས། ཞེས་གསུངས་པ་ལྟར་རོ། །
དེ་ཕྱིར་ཁྱོད་ཀྱིས་རང་གི་ཀློག་ཚུལ་དེ་དག་པར་ཁས་བླངས་ཏེ་དེ་སློབ་དཔོན་གྱིས་
མ་མཁྱེན་ཟེར་བ་ནི་ཤིན་ཏུ་མ་བརྟགས་པ་སྟེ་སློབ་དཔོན་བརྡ་སྤྲོད་པའི་རྣམ་གཞག་
འདི་ལྟ་བུའི་ངོ་མཚར་ཅན་ཞིག་གསར་འདོད་བྱེད་པའི་བློ་གྲོས་ཅན་དེས་རང་རེས་
ཤེས་རྒྱུ་ཙམ་ཞིག་མི་ཤེས་པ་ཨེ་སྲིད་ན། གལ་ཏེ་སྲིད་དོ་སྙམ་ན། སློབ་དཔོན་ཐོན་
མི་ནས་རང་གི་སློབ་དཔོན་ཡན་ཆད་བོད་ཀྱི་བརྡ་སྤྲོད་སྨྲ་བ་ཇི་སྙེད་ཅིག་བྱོན་པ་
རྣམས་ཀྱིས་ཡི་གེ་དག་མོ་ཀློག་མ་ཤེས་ལ་ཁོ་བོ་གཅིག་པུས་ཤེས་སོ་ཞེས་སྨྲོས་ཤིག་
དང་མཁས་པའི་འདུན་སར་ཤིན་ཏུ་མཛེས་པའི་གཏམ་མོ། །གསུམ་པ། སྔོན་འཇུག་
གི་ཅིའི་ཕྱིར་འཇུག་འཆད་པའི་ཕོ་ནི་འདས་དང་གཞན་བསྒྲུབ་ཕྱིར། །སོགས་ཤོ་ལོ་
ཀ་གཅིག་པོ་འདི་ནི་ཤིན་ཏུ་དོན་ཆེ་ཞིང་རྟགས་འཇུག་གཞུང་གིས་གཏན་ལ་འབེབས་
བྱའི་གཙོ་བོ་བྱ་ཚིག་གི་སྒྲ་གྲུབ་ཚུལ་དང༌། བདག་གཞན་དུས་གསུམ་གྱི་འཇུག་ཚུལ་
སོགས་ཀྱི་རྣམ་གཞག་གཙོ་ཆེ་བ་བསྟན་ཡོད་པས་དེང་སང་ཡང་བྱ་ཚིག་རྟོག་ཞིབ་ཀྱི་
ཁུངས་དང་རྩ་བར་འཛིན་དགོས་པ་ཡིན། འོན་ཀྱང་བསྟན་བྱ་མི་གསལ་བ་དང༌། ཁྱབ་
པ་མ་ངེས་པ། བརྗོད་བྱ་མི་འདུམ་པ་སོགས་ཀྱི་སྐྱོན་ཡང་ཡོད། ཅེས་དང༌། །
བསྟན་དོན་མི་གསལ་བ་དཔེར་ན། བདག་དང་གཞན་གྱི་མཚན་གཞི་དེ་གང་ལ་བྱེད།
འདས་མ་འོངས་ད་ལྟ་དེ་བྱ་བའི་སྟེང་ནས་འབྱེད་དམ་དུས་ཀྱི་སྟེང་ནས་འབྱེད། དུས་
གསུམ་གྱི་འཇོག་མཚམས་ཇི་ལྟར་ཡིན། བྱ་བ་མ་འོངས་པ་ལ་བྱ་ཚིག་མ་འོངས་པ་
སྦྱོར་བས་ཨེ་ཁྱབ། ཅེས་སོགས་ནས། གནད་དོན་འདི་དག་ཤིན་ཏུ་གལ་ཆེ་ཡང་རྩ་
ཚིག་ཏུ་མི་གསལ། ཞེས་ཟེར་རོ། །
འདི་ནི་སྐབས་ཀྱི་བརྗོད་བྱ་གང་ཡིན་རང་གིས་མ་ཕྱེས་པར་ཟད་དོ། །འོ་ན་འདིར་
སྐབས་ཀྱི་བརྗོད་བྱ་གང་ཞེ་ན། སྔོན་འཇུག་རྣམས་བདག་གཞན་དང་དུས་གསུམ་
299



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
གང་གི་དོན་དུ་འཇུག་མི་འཇུག་གི་ཁྱད་པར་དེ་ཉིད་ཡིན་ཏེ། ཅིའི་ཕྱིར་འཇུག་པར་
བྱེད་ཅེ་ན། །ཞེས་དྲི་བས་མཚམས་སྦྱར་བ་དེས་ཤེས་སོ། །དེས་ན་སྐབས་འདིར་
སྔོན་འཇུག་རྣམས་འཇུག་ཡུལ་གང་ལ་འཇུག་བསྟན་པས་ཆོག་པ་ཡིན་གྱི་འཇུག་་་་
ཡུལ་དེ་དག་གི་མཐའ་མ་དཔྱད་ཀྱང་སྐྱོན་དུ་མི་འགྱུར་ཏེ་དེ་དག་གཏན་ལ་འབེབས་
པའི་སྐབས་མ་ཡིན་པའི་ཕྱིར་རོ། །དཔེར་ན། ཇ་ཉོ་རུ་འགྲོ་བའི་མི་ཞིག་ལ་མཛུབ་
མོ་གཏད་དེ། མི་འདི་དོན་ཅིའི་ཕྱིར་དུ་འགྲོ་བ་ཡིན་ཞེས་དྲིས་པ་ན། ཁོ་ཇ་ཉོ་བའི་
དོན་དུ་འགྲོ་བ་ཡིན་ཞེས་བརྗོད་པས་མི་ཆོག་པར་ཉོ་རྒྱུའི་ཇ་དེའི་མཚན་ཉིད་དང་་་་
མཚན་གཞི་དབྱེ་བ་སོགས་མཐའ་དཔྱད་དགོས་ན་ཧ་ཅང་ཐལ་ལོ། །དེས་ན་བདག་
གཞན་དུས་གསུམ་གྱི་རྣམ་གཞག་དེ་དག་ཤེས་དགོས་པ་ཡིན་ཡང་། སྐབས་འདི་ཁོ་
ནར་བརྗོད་དགོས་ངེས་ཀྱི་རྒྱུ་མཚན་མེད་དོ། །ཡང་ཁོང་གིས་སྨྲས་པ། ཡང་ཕོ་ནི་
འདས་དང་གཞན་བསྒྲུབ་ཕྱིར་སོགས་ཀྱི་ཚིག་ལྟར་ན། ཕོ་བ་ཡིག་འདས་གཞན་ལ་
འཇུག མ་ནིང་ག་ད་གཉིས་ནི་བདག་གཞན་གཉིས་དང༌། དེར་མ་ཐེ་བའི་ད་ལྟ་བ་
ལ་འཇུག མོ་འ་ཡིག་བདག་དང་མ་འོངས་པ་ལ་འཇུག ཤིན་ཏུ་མོ་མ་ཡིག་ནི་བདག་
གཞན་དང་དུས་གསུམ་གར་མཉམ་པར་འཇུག་གོ །འོན་ཀྱང་དེ་དག་ལ་ངེས་པ་ཨེ་
ཡོད༑ འདིའི་ཕྱོགས་ལ་ཚེ་ཏན་ཞབས་དྲུང་ཚང་གིས་ཐོན་མའི་ཞལ་ལུང་དུ་ཨེ་ཁྱབ་
ཀྱི་དྲི་བ་སུམ་ཅུ་བཀོད་ཡོད་པར་ལན་རྙེད་ན། གོང་གི་ཚིག་དེ་དག་གི་མ་ཁྱབ་མ་
ངེས་མི་འདུམ་པའི་སྐྱོན་ཡང་མཐོང་ཐུབ་བོ་ཞེས་གསུངས། འདིར་སློབ་དཔོན་གྱིས་
སྔོན་འཇུག་ཕོ་ཡིག་ཡིན་ན་འདས་པ་དང་གཞན་སྒྲུབ་པར་འཇུག་པ་ཡིན་པས་ཁྱབ་
ཅེས་སོགས་ཁས་བླངས་པ་འདུག་གམ། ཁྱབ་ཅེས་ཁས་བླངས་པ་ཞིག་མ་ཁྱབ་པར་
འདུག་ན་སྐྱོན་ཡིན་ཡང་། བསྔགས་བསྟོད་བརྩོན་སོགས་འདི་རྣམས་བདག་དང་ད་
ལྟ་བ་སྟོན་བྱེད་ཡིན་པ་ཙམ་སློབ་དཔོན་གྱིས་མི་མཁྱེན་པ་ག་ལ་སྲིད། དེས་ན་ཁྱབ་
300



བློ་གསར་ཡིད་ཀྱི་དགའ་སྟོན་ལས་རྟགས་འཇུག་ལ་དཔྱད་པའི་ལན།
པར་སློབ་དཔོན་ཉིད་ཀྱང་མི་བཞེད་ན་མ་ཁྱབ་དང་མ་ངེས་པའི་སྐྱོན་ཞེས་ཅི་ལ་བསམ་
ནས་སྨྲས། ཕོ་འདས་དང་གཞན་ལ་འཇུག་པར་བཤད་པས་ཁྱབ་པ་ཁས་ལེན་དགོས་
སོ་སྙམ་དུ་བསམས་པ་ཡིན་ནམ། དེ་ལྟ་ནའང་ཁྱབ་མེད་རང་གིས་བསམས་པ་སྟེ།
ཕོ་འདས་པ་དང་གཞན་ལ་འཇུག་ཅེས་པ་འདས་པ་དང་གཞན་ལ་འཇུག་པ་ཡིན་པས་
ཁྱབ་ཅེས་པའི་དོན་མ་ཡིན་པའི་ཕྱིར་རོ། །
དེས་མཚོན་ནས་མ་ནིང་སོགས་ལའང་ཤེས་པར་བྱའོ། །ཚེ་ཏན་ཞབས་དྲུང་ཚང་གིས་
དངོས་ཤུགས་ཀྱི་བསྟན་བྱའི་སྒོ་ནས་ཐོན་མིའི་དགོངས་པ་བཤད་འདུག་གི་ཐོན་མིས་
མ་ཤེས་ཞེས་སྨྲས་མི་འདུག་ན། ཨེ་ཁྱབ་སུམ་ཅུའི་ལན་རྙེད་པས་རྩ་བ་སྐྱོན་ཅན་དུ་
ཇི་ལྟར་མཐོང་། བདག་གིས་ཁྱོད་ལ་སྡང་ཞུགས་ཀྱི་སྒོ་ནས་སྐྱོན་བརྗོད་འདོད་གཏན་
ནས་མ་ཡིན་ཡང་རྒྱུ་མཚན་ལྟར་སྣང་འདི་ལྟ་བུ་དག་གིས་ཀྱང་སློབ་དཔོན་བདག་
ཉིད་ཆེན་པོ་ལ་སྐྱོན་བརྗོད་པའི་སྤོབས་པ་དེ་ནི་ཧ་ཅང་ཐལ་མ་ཆེས་སམ་སྙམ་མོ། །
བཞི་པ་རྩ་བར་རྗེས་འཇུག་གི་རྟགས་གསུམ་མམ་བརྒྱད་ཀྱི་མིང་ཙམ་ལས་མཚན་
གཞི་མི་གསལ་བས་ལ་ལས་རྗེས་འཇུག་ཡང་འཇུག་ནང་ཕྲད་ཀྱི་འབྲེལ་བ་ལས་་་་
སྒྲུབ་པ་དང་། ཞེས་སོགས་དང་། ཐབས་གང་ལ་བརྟེན་ནས་ཇི་ལྟར་བསྒྲུབས་ཀྱང་
མ་བརྟགས་མ་དཔྱད་ན་བདེན་བདེན་འདྲ་ཡང་། དཔྱད་ན་སྐྱོན་ཆ་ལྷང་ངེར་མངོན་
ནོ།།
དཔེར་ན། །སི་ཏུའི་ལུགས་དེ་ཅུང་ཟད་གྲགས་ཆེ་ཡང་སྐྱོན་མང་དུ་ཡོད་དེ། །ཞེས་
དང་སྔ་མ་བཞི་ཕོ་དང་ཕྱི་མ་བཞི་མོ་ཡིན་པས་ཕོ་ནི་མོ་ལས་སྒྲ་དྲག་དགོས་ཀྱང་དོན་
དུ་མོ་ནི་ཕོ་ལས་ས་དྲུག་པ་མངོན་སུམ་མིན་ནམ། ཞེས་གསུངས་སོ། །སྤྱིར་གཞུང་
རྩ་བའི་བསྟན་བྱ་ཡིན་ན་ཐམས་ཅད་ཚིག་ཟིན་དུ་འཐོན་དགོས་པའི་ཁྱབ་པ་མེད་དེ། །
ཡན་ལག་གི་གཞུང་ངམ་འགྲེལ་བ་རྣམས་ཀྱིས་ཞིབ་པར་འཆད་པ་སྤྱིའི་ལུགས་ཡིན་
301



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
པའི་ཕྱིར་རོ། །དེས་ན་རྗེས་འཇུག་གི་ཕོ་མོ་མ་ནིང་གི་མཚན་གཞི་རྣམས་ཚིག་ཟིན་
དུ་མ་ཐོན་པ་ཙམ་གྱིས་སྐྱོན་ཅན་དུ་སྒྲུབ་པ་ནི་ཤིན་ཏུ་ནོར་ཏེ། དེ་འདྲ་བ་ཚད་ལྡན་
གྱི་གཞུང་ཆེན་པོ་རྣམས་སུའང་ཤིན་ཏུ་མང་ངོ་། །སི་ཏུ་པཎ་ཆེན་ལ་སྐྱོན་བརྗོད་པ་
རྣམས་ནི་ཡང་རང་ཉིད་ལ་དེ་ལྟར་སྣང་བ་ཚད་མར་བྱས་ཏེ་འདོན་པའི་ཕྱིར་ཞེས་
དང་མངོན་སུམ་ཡིན་པའི་ཕྱིར་ཞེས་བརྗོད་འདུག་ཀྱང་དེ་ཙམ་ལ་ཁྱབ་པ་མི་འདུག་
སྟེ༑ ༑སི་ཏུ་པཎ་ཆེན་གྱིས་ཀྱང་རང་ཉིད་ཀྱི་རྣམ་གཞག་དེ་དག་མངོན་སུམ་གྱིས་
གྲུབ་པར་བཞེད་པའི་ཕྱིར་ཏེ། མུ་ཏིག་ཕྲེང་མཛེས་ལས། དེ་ལྟར་བཞག་པའི་ཚེ་མིང་
གཞི་གང་གི་མཐར་ཡང་རུང་ག་ད་བ་ས་རྣམས་ཞུགས་པ་སྒྲ་དྲག་པ་དང༌། ང་མ་འ་
རྣམས་ཞུགས་པ་སྒྲ་ཞན་པ་དང་། ན་ར་ལ་རྣམས་ཞུགས་པ་སྒྲ་བར་མར་གྱུར་པ་
ཞིབ་མོའི་བློས་བརྟགས་ན་མངོན་སུམ་གྱིས་གྲུབ་ཅིང་། དེའང་བརྗོད་པ་ལྡབ་ལྡིབ་
མ་ཡིན་པར་ཡི་གེའི་སྐྱེ་གནས་བྱེད་རྩོལ་སོགས་དང་མཐུན་པར་ཟུར་ཕྱིན་པར་བཀུགས་
པ་ལས་སོ། །ཞེས་གསུངས་འདུག་པའི་ཕྱིར་རོ། །
1:|:ཀྱི་
གལ་ཏེ་ཁྱོད་ཀྱིས་གནད་དུ་འགྲོ་བའི་དགག་པ་ཞིག་བརྗོད་པར་འདོད་ན། སི་ཏུའི་
བཞེད་པ་ལྟར་ག་སོགས་སྒྲ་དྲག་པོར་དང༌། ང་སོགས་ཞན་པར་དང༌། ན་སོགས་
བར་མའི་ཚུལ་དུ་བཀླགས་ན་ཀློག་ཚུལ་དེ་ཡི་གེ་དེ་རྣམས་ཀྱི་སྐྱེ་གནས་དང་བྱེད་
རྩོལ་འདི་དང་འདིར་འགལ་བས་བརྗོད་པ་ལྡབ་ལྡིབ་ཅན་དུ་གྱུར་པ་ཡིན་ཞེས་སུན་
ཕྱུང་ལ། དེ་ནས་རང་ཉིད་ཀྱི་ཀློག་ཚུལ་དེ་ཡི་གེའི་སྐྱེ་གནས་སོགས་ལས་ཚུལ་བཞིན་
དུ་བྱུང་ཚུལ་རིགས་པ་རྣམ་དག་གིས་བསྒྲུབས་ལ་གྲུབ་མཐའ་དཔྱད་བཟོད་པ་ཞིག་
ཞོག་དང་། ད་གདོད་ངོ་མཐོན་དུ་སྨྲ་ཆོག་གི གཞན་དུ་རིགས་པའི་གནད་སྟོར་བའི་
ཚིག་ཉོབ་མང་པོ་ཞིག་གིས་རང་ལ་གཏད་སོ་ཅི་ཡང་མེད་པར་མཁས་པ་རྣམས་ལ་
སུན་ཅི་ཕྱིན་དུ་རྒོལ་བ་ནི་ཐབས་གང་ལ་བརྟེན་ནས་ཇི་ལྟར་སྨྲས་ཀྱང་བརྟགས་ཤིང་
362



བློ་གསར་ཡིད་ཀྱི་དགའ་སྟོན་ལས་རྟགས་འཇུག་ལ་དཔྱད་པའི་ལན།
དཔྱད་ན་མ་ངེས་པ་སོགས་སྐྱོན་གྱི་ཆ་རྣམས་ལྷང་ངེར་མངོན་འདུག་གོ །།
ལྔ་པ། སྔ་མ་སྔོན་འཇུག་ལྔ་བཞིན་སྦྱར། ཞེས་པའི་དོན་རྗེས་འཇུག་ཕོ་མོ་མ་ནིང་དུ་
ཕྱེ་བ་དེ་དག་བྱ་ཚིག་ཏུ་སྦྱོར་བའི་དོན་སྟོན་ཚུལ། སྔོན་འཇུག་གི་ཕོ་ནི་འདས་དང་
གཞན་བསྒྲུབ་ཕྱིར་སོགས་ཚིག་རྐང་བཞི་དང་འདྲ་བས་དེ་ལྟར་སྦྱར་དགོས་ཞེས་པའི་
དོན་ཡིན་ཞེས་བརྡ་སྤྲོད་སྨྲ་བ་རྣམས་ཀྱིས་མགྲིན་གཅིག་ཏུ་འཆད་ཀྱང་དཔྱད་བཟོད་
པ་མིན་ནོ། །ཞེས་ཟེར། ཡང་ཁོང་གིས་སྐྱོན་བརྗོད་པ། སི་ཏུས་ག་བ་ད་ས་རྐྱང་བ་
དང་ག་བ་ས་ཡང་འཇུག་ཅན་ཕོ་རུ་འདོད། ཕོ་ནི་འདས་དང་གཞན་བསྒྲུབ་ཕྱིར་ཞེས་
པ་ལ་སྦྱར་ན། ག་བ་ས་ཡང་འཇུག་ཅན་འདས་པ་ལ་འཇུག་ཀྱང་དེ་གཞན་ལ་མི་
འཇུག་པ་ཤས་ཆེ། གལ་ཏེ་གཞན་ལ་ཡང་ས་ཡང་འཇུག་དང་ས་རྐྱང་བཞག་ན་
འདས་གཞན་གཉིས་ཡིག་གཟུགས་གཅིག་ཏུ་འགྱུར་བས་འདས་གཞན་གཉིས་སུ་ཕྱེ་
བ་དོན་མེད་དུ་ཐལ་ལོ། །ཞེས་དང་། ག་བ་ཡང་འཇུག་མེད་པ་གཞན་ལ་འཇུག་
ཀྱང་བདག་ལ་ཡང་འཇུག་པས་རྗེས་འཇུག་གི་སྟེང་ནས་བདག་གཞན་གྱི་དབྱེ་བ་མི་
ཕྱེད་ཅིང༌། དེའི་དབྱེ་བ་ནི་སྔོན་འཇུག་གི་སྟེང་ན་ཡོད་པས། རྗེས་འཇུག་སྟེང་ན་
བདག་གཞན་དུ་ཕྱེ་བ་ཡང་དོན་མེད་དུ་ཐལ། ཞེས་ཐལ་བ་འཕེན་པ་ནི་བཞད་གད་
ཀྱི་གནས་ཏེ་སྐྱོན་འདི་རྣམས་རྗེ་སི་ཏུ་ལ་བརྗོད་པ་ཡིན་ན་ནི། མུ་ཏིག་ཕྲེང་མཛེས་
ལས༑ གཉིས་པ་གཞན་གྱི་འདོད་པ་ནོར་བར་བསྟན་པ་ནི། སྐབས་འདིར་འགྲེལ་
བྱེད་སྔ་མ་ཕལ་ཆེར་གྱིས་སྔ་མ་སྔོན་འཇུག་ལྔ་བཞིན་སྦྱར། །ཞེས་པའི་དོན་སྔོན་
འཇུག་ལྟར་རྗེས་འཇུག་གི་ཕོ་ཡིག་རྣམས་འདས་པ་དང་། གཞན་བསྒྲུབ་པ་ལ་
འཇུག་པ་སོགས་རྟགས་ཀྱི་བྱེ་བྲག་གིས་འཇུག་ཡུལ་སོ་སོར་སྦྱར་རྒྱུར་འདོད་མོད། །
དེ་ལྟར་སྦྱོར་བ་སྐབས་རེ་གཉིས་ལ་འགྲིག་པ་ལྟར་སྣང་ཡང་ཕལ་མོ་ཆེར་ངེས་པ་མེད་
པའི་སྦྱོར་ཚུལ་དུ་འགྱུར་བས་མི་འཐད་པའི་ཚུལ་གོང་དུ་རྟགས་ངོས་འཛིན་གྱི་སྐབས་
303



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
བཤད་ཟིན་ཅིང་། གཞན་ཡང་དེ་ལྟར་འདོད་པ་ལ་སྐྱོན་མང་དུ་ཡོད་དེ། ཞེས་གོང་
འོག་གི་སྐབས་གཉིས་སུ་ནན་གྱིས་བཀག་པ་དེ་མ་མཐོང་བའམ་མཐོང་ཡང་སྣང་ལ་
མ་ངེས་པར་སོང་བའམ། ཡང་ན་རྩ་བ་ལ་སྐྱོན་འདོགས་པ་ལྟར་ཆེད་དུ་སྐྱོན་མེད་
སྐྱོན་ཅན་དུ་སྒྲུབ་པའོ། ། ། ། ས་
གལ་ཏེ་སྐྱོན་དེ་རྣམས་སི་ཏུ་སོགས་ལས་གཞན་རྣམས་ལ་བརྗོད་དོ་ཟེར་ན། ཁྱོད་
ཀྱིས་རྩ་བ་ལའང་ཚིག་ཐོག་ནས་ཞིབ་ཆ་མ་ཐོན་པས་བརྗོད་བྱ་མི་གསལ་བ་དང༌། །
ཁྱབ་པ་མ་ངེས་པ་སོགས་ཀྱི་སྐྱོན་ཡོད་ཅེས་སྨྲས་པ་མ་ཡིན་ནམ། དེ་ལྟ་ན་ཁྱོད་རང་
གིས་འདིར་བརྡ་སྤྲོད་སྨྲ་བ་རྣམས་ཀྱིས་མགྲིན་གཅིག་ཏུ་འཆད་ཀྱང་ཞེས་པ་ལའང་
བསྟན་བྱ་ཕྱོགས་སྔ་གང་ཡིན་མི་གསལ་བ་དང༌། བོད་ཀྱི་བརྡ་སྤྲོད་སྨྲ་བ་ཐམས་ཅད་
ཀྱིས་དེ་ལྟར་འཆད་པའི་ཁྱབ་པ་མ་ངེས་པ་སོགས་ཀྱི་སྐྱོན་རྣམས་མི་འདོད་བཞིན་དུ་
ཁས་བླངས་པར་གྱུར་ཏོ། །ཁྱོད་ནི་ཐོན་མི་སམྦྷོ་ཊ་ལའང་ཚིག་གིས་བརྗོད་སྟངས་
ཙམ་ལ་སུན་འབྱིན་སྨྲ་བ་ཞིག་ཡིན་ན། རང་ཉིད་དེའི་ལམ་ནས་འདས་ཏེ་སྨྲ་བ་ནི་
ཆེས་ཡ་མཚན་པའི་གནས་སོ། །བརྒྱ་ལ་འགྲེལ་བྱེད་དག་ལ་སྐྱོན་ཞིག་ཡོད་དུ་ཆུག་
ཀྱང་དེ་དག་གིས་རྩ་བའི་དགོངས་པ་མ་རྙེད་ཅེས་བྱ་ཡི་དེས་རྩ་བ་སྐྱོན་ཅན་དུ་སྒྲུབ་
ན་ནི་ཤིན་ཏུ་མ་འབྲེལ་ལོ། །དྲུག་པ། ཕོ་ཡིས་ཕོ་ཡི་མིང་མཐའ་དྲངས། །སོགས་ཀྱི་
སྐབས་སུ་རྩ་བར་རྗེས་འཇུག་གི་རྟགས་ཀྱི་ངོས་འཛིན་མི་གསལ་ཞིང༌། འགྲེལ་
བཤད་མཁན་རང་རང་གི་འདོད་པ་ལྟར་ཕྱེས་པའི་རྟགས་དེ་སྒྲ་དྲག་ཞན་གྱི་རྣམ་་་་་
བཞག་དོན་གྱི་འཇུག་ཚུལ་མིང་མཐའི་རྣམ་བཞག་སོགས་གཏན་ལ་འབེབས་དགོས་
པའི་རིགས། གཏན་ལ་མི་ཕེབས་པས་དགོས་པ་ཅི་ཡོད་སྙམ་མོ། ། ། །
ཞེས་ཟེར་རོ། །འདི་ཡང་རྩ་བའི་སྐྱོན་དུ་མི་འགྱུར་བའི་ཚུལ་གོང་དུ་བཤད་པ་དེ་དག་
གིས་དཔྱད་ན་ཤེས་པས་ལན་གཞན་གྱིས་དགོས་པ་མ་མཆིས་སོ། །དེས་ན་གཟུ་
304



བློ་གསར་ཡིད་ཀྱི་དགའ་སྟོན་ལས་རྟགས་འཇུག་ལ་དཔྱད་པའི་ལན།
བོར་གནས་པའི་བློས་བསམས་ན། རྟགས་འཇུག་གི་གཞུང་འདིར་ཚིག་འགའ་རེ་ལ་
གསལ་ཁ་མ་བཏོད་པ་བདེན་མོད། བརྡ་སྤྲོད་པའི་གཞུང་གཞན་པ་དེ་དག་ཏུ་གསལ་
བ་ལ་དགོངས་ཏེ་འདིར་གསལ་བར་མ་ཕྱེས་པ་ཡིན་པ་གོར་མ་ཆག་སྟེ། གསེར་ཏོག་
རྟགས་འགྲེལ་ལས། དེའི་ཞིབ་བཤད་བྱེད་པ་པོ་གཞན་འབྲེལ་ཡིན་མིན་གྱི་བདག་
གཞན་དང་། དུས་གསུམ་སོ་སོའི་དོན་སྟོན་པ་ལ་སྔོན་འཇུག་རྣམས་ཇི་ལྟར་འཇུག་
ཚུལ་ཁྱད་པར་དང་བཅས་པ། བསྟན་བཅོས་ཕྱི་མ་དྲུག་ཏུ་ཡོད་ངེས་ཡིན་ཡང་དཔེ་
རྒྱུན་མི་བཞུགས་པས་སྔོན་གྱི་དཔེ་རྙིང་ཁུངས་དག་ལ་བརྟེན་དགོས་སོ། །ཞེས་
གསུངས་པ་བཞིན་ནོ། །གང་ལྟར་ཡང་གསལ་ཁ་མ་བཏོད་པ་རྣམས་དེར་ཟད་ལ། །
གཞན་གཞུང་ཚིག་གི་བཅས་མཚམས་ལས་འདའ་དགོས་ཤིང་། མ་འདས་ན་སྐྱོན་དུ་
འགྱུར་ངེས་ཤིག་ནི་ཁྱོད་ཀྱིས་ཚིག་འཁྲི་ཡན་ཆད་ཀྱིས་བརྒལ་ཀྱང་བཙལ་རྒྱུ་རྙེད་མི་
འདུག་པས་གོང་གི་བག་མེད་ཀྱི་སྨྲ་བ་དེ་ཚོར་སླད་ནས་བག་ཟོན་རེ་མཛད་ན་ལེགས་
ཏེ༑ གཏམ་འདི་དག་དབང་རྟུལ་དད་པའི་རྗེས་འབྲངས་དག་གིས་ཐོས་ན། འོ་བོད་
ཀྱི་བརྡ་སྤྲོད་རིག་པའི་སྲོལ་འབྱེད་པ་པོ་ལའང་སྐྱོན་འདི་འདྲ་མང་པོ་ཡོད་ན། དེའི་
རྗེས་སུ་འབྲངས་པའི་སྔོན་གྱི་མཁས་པར་གྲགས་པ་རྣམས་ལའང་དེ་བས་མང་ཞིག་
ཡོད་པ་གོར་མ་ཆག་ལ། ད་ལྟ་བོད་ཀྱི་རིག་གནས་རྗེས་ལུས་འདི་འདྲར་གྱུར་པའི་
སྐབས་སུ་མཁས་པར་རློམ་པ་དག་ལ་ནི་དེ་བས་ཀྱང་ཡིད་རྟོན་ག་ལ་ཡོད། དེས་ན་
བརྡ་སྤྲོད་རིག་པས་མཚོན་པའི་བོད་ཀྱི་རིག་གཞུང་རྣམས་ནི་ལམ་ཁའི་རྩྭ་བཞིན་
འདོར་བྱ་ཞིག་ལས་ཡང་དག་པ་ཞིག་ཡོད་ཚོད་མི་འདུག་གོ་སྙམ་དུ་བསམས་ཤིང་
སྒྲོག་པར་འགྱུར་བའི་ཕྱིར་རོ། །དེ་བས་ན་ཐོན་མིའི་རྩ་བ་གཉིས་གཞི་བྱས་སྔོན་གྱི་
མཁས་པ་རྣམས་ཀྱི་གསུང་ལས་ཐོན་མིའི་དགོངས་པ་དང་གང་མཐུན་རེས་ཁོག་་་་
བཟུང་། རང་གི་རྣམ་དཔྱོད་ཀྱི་རྩལ་གྱིས་ཅུང་ཟད་རེ་ཤེས་པ་བྱུང་ན་དེས་ཟུར་
305



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
བརྒྱན་ཏེ་སྨྲས་ན་དོན་གྱི་ཐོག་ནས་ཀྱང་དེས་མ་ཆོག་པ་ཅི་ཡང་མི་འདུག་ལ། འཆད་
ཉན་ལ་འཇུག་པ་ཐམས་ཅད་ཀྱང་ཉམས་དགའ་བ་ཞིག་འོང་བར་མ་ཟད་ཡ་རབས་
དམ་པའི་ངང་ཚུལ་ལ་གནས་པས་འཛམ་གླིང་གི་མཁས་པ་གཟུ་བོར་གནས་པ་དག་
གི་སྤྱན་ལམ་དུའང་མཛེས་པ་ཞིག་འབྱུང་ཞིང་རང་ཉིད་ཀྱི་ཕྲིན་ལས་ལའང་ཕན་པ་
ཆེན་པོ་ཡོད་དོ། །གཞན་དུ་ན་ཐོན་མི་སམྦྷོ་ཊ་ལའང་དེང་སང་ལོ་འགའ་རེ་ཙམ་ལ་
བརྡ་སྤྲོད་པའི་གཞུང་རེ་ཟུང་ལ་སྦྱང་པ་ཅུང་ཟད་རེ་བྱས་པའི་སྐྱེ་བོ་རྣམས་ཀྱི་བློ་གྲོས་
ལས་མི་དམན་པ་ཙམ་ཡོད་ཚོད་གདའ་བས་དེས་མ་མཁྱེན་པའི་བརྡ་སྤྲོད་ཀྱི་གཞུང་
ཞིག་རྩོམ་པ་ནི་ཧ་ཅང་དཀའ་བའི་གནས་སུ་སྣང་ངོ༌། །གལ་ཏེ་ཁྱད་ཆོས་མེད་པར་
ཁྱད་ཆོས་གདོན་ཁུལ་གྱིས་དཔེ་ཉབ་ཉོབ་རེ་བྲིས་ཀྱང་དེ་ལ་ཡིད་རྟོན་བྱེད་མཁན་
ཤིན་ཏུ་དཀོན་མོ་ཡིན་པས་མཁས་པ་རྣམས་ཀྱི་རྗེས་སུ་འབྲངས་ན་ལེགས་པར་་་་་
སེམས་སོ། ། །
སྨྲས་པ།
གངས་ཅན་རིག་གཞུང་མཛེས་པའི་མཚོ་གླིང་ན། །
སློབ་དཔོན་ཐོན་མིའི་ལེགས་བཤད་རིགས་པའི་འཕྲུལ། །
སྐྱོན་བྲལ་པདྨ་དཀར་པོའི་ལང་ཚོ་ངོམ། །
དཔྱོད་ལྡན་བུང་བའི་ཡིད་དབང་ཅིས་མི་འཕྲོག ། ས་དང་
ལུགས་གཉིས་གཙུག་ལག་ཉི་ཟླའི་དཀྱིལ་འཁོར་ཟུང་། །
བསིལ་ལྡན་ལེགས་བྱས་ཡངས་པའི་ལྷ་ལམ་དུ། བོ་
ཐོག་མར་འདྲེན་པའི་ཤིང་རྟ་ཨ་ནུ་རྗེའི། །
མཚུངས་མེད་བཀའ་དྲིན་དུས་ཀྱི་མཐར་ཡང་དྲན། །
306



བློ་གསར་ཡིད་ཀྱི་དགའ་སྟོན་ལས་རྟགས་འཇུག་ལ་དཔྱད་པའི་ལན།
གྲོགས་དག་སློབ་དཔོན་སངས་རྒྱས་གཉིས་པ་ཡིས། །
སྟོན་པ་འཇིག་རྟེན་མིག་ནི་ཟུམ་གྱུར་ཅིང༌། །
དཔང་གྱུར་སྐྱེ་བོ་ཕལ་ཆེར་ཟད་པ་ན། །
ཞེས་སོགས་བསམས་ཏེ་མྱུར་དུ་བརྩོན་པ་མཛོད། །
དེ་ཡང་སྔོན་གྱི་མཁས་པ་ཡི། །
དགོངས་པའི་དྭངས་བཅུད་སྦྲང་རྩིའི་རོ། །
རྣམ་དཔྱོད་ཡངས་པའི་རོ་འཛིན་གྱིས། །
མྱོང་བའི་སྐལ་བཟང་རིངས་པར་རྟེན། །
ས་
གཞན་དུ་འཇམ་མགོན་ས་པཎ་གྱི། །
ནགས་ལ་གནས་པའི་སྤྲེའུ་དག །
ལྗོན་པའི་ཤིང་ལ་མི་གཙང་འཐོར། །
ཞེས་པའི་དཔེ་ལྟར་སྨད་པའི་གནས། །
དེ་ལྟར་བདེན་གཏམ་དྲང་ཐིག་བཏབ་པ་ལ། །
ཕྱོགས་ཞེན་ཆགས་སྡང་བསམ་པ་ཡོངས་སྤངས་ནས། །
ཟུངས་ཟད་ནད་པ་ལྟ་བུའི་རིག་གཞུང་གི །
ངང་ཚུལ་བསམ་ནས་གཟུ་བོས་སྨྲ་བར་མཛོད། །
ཅེས་པ་ནི་འདི་ལོའི་ལོ་མཇུག་གི་དཔྱད་རྩོམ་རྒྱུགས་སྤྲོད་ཀྱི་ཆེད་དུ་སློབ་གཉེར་པ་ཚུལ་ཁྲིམས་
བློ་གྲོས་ཀྱིས་རབ་རྒྱན་ཤིང་ཕག་སྟོན་ཟླ་འབྲིང་པོའི་ཚེས་ཉིན་གསེར་ལྗོངས་བླ་མ་རུང་དུ་བྲིས་པའོ། །
307



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
༄༅། །དབུ་མའི་དྲིས་ལན་བཞུགས་སོ། །
གཟུང་འཛིན་སྤྲིན་རིས་དག་པའི་ཆོས་དབྱིངས་མཁར། །
མཁྱེན་རབ་ཉི་མ་འབར་བའི་ལང་ཚོ་ལས། །
རྟག་ཆད་མུན་པ་འཇོམས་པའི་འོད་ཕྲེང་ཅན། །
ཐུབ་དབང་སྨྲ་བའི་ཁྱུ་མཆོག་རྒྱལ་གྱུར་ཅིག། མ་
ཡང་དག་རིགས་ལམ་སྟོང་གི་ཞུགས་ཆེན་གྱིས། །
ལྟ་ངན་བུད་ཤིང་མ་ལུས་བསྲེགས་དང་ལྷན།།
ལེགས་བཤད་སྣང་བས་ས་གསུམ་འགེངས་མཛད་པ། །
འཕགས་མཆོག་ཀླུ་སྒྲུབ་བརྒྱུད་པར་བཅས་ལ་འདུད། །
ངེས་དོན་གཙུག་ལག་བྱེ་བའི་ཡང་ཞུན་ནི། །
མན་ངག་ཡུར་བའི་ལམ་ནས་ལེགས་དྲངས་ཏེ། །
བདག་ཡིད་ས་ལུའི་ཞིང་དུ་བསྐྱིལ་བའི་གཉེན། །
མཚུངས་མེད་བླ་མས་རྣམ་ཀུན་ཤིས་པས་སྐྱོངས། །
ཧྲུལ་པོའི་གོས་གྱོན་དམན་པའི་ས་བཟུང་ནས། །
དུས་ཀུན་ཐོས་བསམ་སྒོམ་པས་འདའ་བྱེད་པ། །
ཡ་རབས་ཆོས་མཐུན་གྲོགས་ཀྱིས་དྲིས་པ་ལ། །
ལན་གྱི་ཡིག་ཆུང་དགའ་བའི་ཡིད་ཀྱིས་དབུལ། །
དེ་ལ་འདིར་ཟབ་མོ་དབུ་མའི་དོན་སྔ་ཕྱིའི་མཁས་པ་རྣམས་ཀྱིས་ཡང་ཡང་རྩོད་པའི་
གནས་སུ་བྱེད་པའི་དཀའ་གནས། རང་ལུགས་ཀྱི་ཡིག་ཆ་ན་གསལ་ཁ་ཆེར་མ་
308



བློ་གསར་ཡིད་ཀྱི་དགའ་སྟོན་ལས་དབུ་མའི་སྐོར་གྱི་དྲིས་ལན།
བཏོད་པའི་དྲི་བ་འགའ་ཞིག་བཀོད་འདུག་པ་ལ་ལན་མདོར་བསྡུས་སུ་བརྗོད་པ། །
དྲི་བ་དང་པོ། གཏན་ཚིགས་ཐལ་རང་ཁྱད་པར་ལ། །ས་དགེའི་མཁས་པས་མང་སྨྲ་
མོད། །འཇམ་དབྱངས་མི་ཕམ་རྒྱ་མཚོ་ཡིས། །དེ་གཉིས་ཁྱད་པར་གང་གིས་འབྱེད།།
ཅེས་གསུངས། དེ་ལ་ཀུན་མཁྱེན་མི་ཕམ་རྒྱ་མཚོའི་ལུགས་ལ་གཏན་ཚིགས་ཐལ་ ་
འགྱུར་དང་རང་རྒྱུད་གཉིས་ཀྱི་ཁྱད་པར་ལ། ཆོས་ཅན་གྱི་ཁྱད་པར། དགག་བྱའི་
ཁྱད་པར། བསྒྲུབ་བྱ་དམ་བཅའི་ཁྱད་པར། གཏན་ཚིགས་དང་དཔེའི་ཁྱད་པར་
ལྔ་ཡོད་དེ། རང་རྒྱུད་པས་བདེན་གཉིས་སོ་སོར་ཞེན་པ་མ་ཁེགས་ནས་རྣམ་གྲངས་
པའི་དོན་དམ་རྩལ་དུ་བཏོན་པས་ཆོས་ཅན་མཐུན་སྣང་དུ་གྲུབ་པ་དེ་མི་དགག་པར་
གཏན་ཚིགས་ཀྱི་ཆོས་ཅན་དུ་འཛིན་ནོ། ། འ་ནས་ད་
མཐུན་སྣང་དུ་གྲུབ་པ་ཞེས་པའི་དོན་ཡང་རྒོལ་སྔ་ཕྱི་གཉིས་པོའི་རྒྱུད་ཀྱི་མ་བརྟགས་
པའི་ཤེས་པ་ལ་སྣང་ཙམ་གྱི་གཟུགས་སོགས་ལ་གཟུང་གི རང་རྒྱུད་པས་རང་མཚན་
གྱིས་གྲུབ་པའམ་བདེན་པར་གྲུབ་པ་ཁས་ལེན་དགོས་པས་དེ་ཐལ་འགྱུར་བའི་ངོར་
མ་གྲུབ་པ་ལ་མི་བྱེད་དེ། རྩོད་ཟློག་ལས། གལ་ཏེ་མངོན་སུམ་ལ་སོགས་པའི། །
དོན་གྱིས་འགའ་ཞིག་གྲུབ་ན་ནི། །སྒྲུབ་པའམ་ཟློག་པར་བྱེད་ན་དེ། །མེད་ཕྱིར་ང་
ལ་ཀླན་ཀ་མེད། །ཅེས་གསུངས་པའི་ཕྱིར་རོ། །ཐལ་འགྱུར་བས་ནི་བདེན་གཉིས་
དབྱེར་མེད་རྣམ་གྲངས་མ་ཡིན་པའི་དོན་དམ་རྩལ་དུ་འདོན་པས་དེ་ཚེ་འདི་ཙམ་ཞིག་
ཡོད་ལ་འདི་ཙམ་ཞིག་མེད་དོ་ཞེས་ཡོད་མེད་ཀྱི་ཁས་ལེན་ཐམས་ཅད་དང་བྲལ་བས་
སྣང་ཙམ་དེའང་བཀག་པ་ཡིན་ནོ། །དེ་ལྟར་ཡང་བརྒལ་ལན་ཉིན་སྣང་ལས། རང་
རྒྱུད་པའི་ལུགས་ལ་ཡུལ་རང་མཚན་གྱིས་གྲུབ་པ་ཁས་ལེན་ལ་ཐལ་འགྱུར་བས་ཐ་
སྙད་དུའང་རང་མཚན་གྱིས་གྲུབ་པ་ཞལ་གྱིས་མི་བཞེས་པའི་ཁྱད་པར་འདི་ཡོངས་
སུ་གྲགས་པའི་ཕྱིར་རོ་སྙམ་ན་དེ་ལྟར་ཡིན་མོད་ཀྱི། རང་རྒྱུད་པས་རྣམ་གྲངས་པའི་
309



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
དོན་དམ་རྩལ་དུ་བཏོན་ནས་འཆད་པའི་སྐབས་སུ་དོན་དམ་བདེན་སྟོང་ཙམ་ལ་བཞེད་
པ་དང་། ཐ་སྙད་ཚད་གྲུབ་བཞེད་པའི་གནད་ཀྱིས། ཞེས་དང་ཐལ་འགྱུར་བས་རྣམ་
གྲངས་མིན་པ་ཁས་ལེན་ཐམས་ཅད་བྲལ་བའི་དབུ་མ་ཆེན་པོ་རྩལ་དུ་བཏོན་ནས་
བཤད་པའི་ཚེ་དོན་དམ་དཔྱོད་པ་གཞིར་བཞག་གི་དབང་དུ་བྱས་ཏེ་ཐ་སྙད་དུའང་
རང་མཚན་གྱིས་གྲུབ་པ་མི་འདོད་པར་ཇི་ལྟར་སྣང་བ་ཐམས་ཅད་སྤྲོས་བྲལ་དམིགས་
པ་མེད་པ་མཉམ་བཞག་དམ་པའི་སྤྱོད་ཡུལ་དང་མཐུན་པར་གཏན་ལ་འབེབས་པ་
ཡིན་ཏེ། ཞེས་དང་། དོགས་སེལ་ལས། དེ་ལྟར་འཁྲུལ་རྒྱུས་བསླད་པའི་ཕྱིན་ཅི་ལོག་
གི་མཐོང་བ་ཆ་ཙམ་ཡང་ཡང་དག་པའི་མཐོང་ངོ་ན་མི་དམིགས་པའི་ཕྱིར་ཆོས་ཅན་
མཐུན་སྣང་བ་མེད་པར་སྒྲུབ་པ་འདིར་ཞེས་གསུངས་སོ། །
སྐབས་འདིར་ཐལ་འགྱུར་བས་དོན་དམ་གཏན་ལ་འབེབས་ཚེ་སྣང་ཙམ་འགོག་མི་
འགོག་དང་། རང་རྒྱུད་པས་རང་མཚན་གྱིས་གྲུབ་པ་ཁས་ལེན་དགོས་མི་དགོས་ལ་
ཅུང་ཟད་དཔྱད་ན། གཞན་དག་ཐལ་འགྱུར་བས་ཀྱང་བུམ་སོགས་བདེན་གྲུབ་
འགོག་གི་སྣང་ཙམ་མི་འགོག་ཅེས་གསུངས་སོ། །དགོས་པ་རྨད་དུ་བྱུང་བ་དང་ལྡན་
པའི་གསུང་ཡིན་མོད། རིགས་པ་དྲུག་ཅུ་པའི་འགྲེལ་བ་ལས། ཅི་སྐྱེ་བ་ངོ་བོ་ཉིད་
ཀྱིས་མེད་ཀྱང་བླ་སྟེ་ཐ་སྙད་དུ་གཟུགས་སྐྱེས་སོ། །ཚོར་བ་སྐྱེས་སོ་ཞེས་བྱ་བས་སྐྱེ་
བ་ཡོད་དོ་སྙམ་དུ་སེམས་ན། ཀྱེ་མ་ལམ་ལོག་པར་སོང་བར་གདོན་མི་ཟའོ། །
མཁས་པས་ནི་གཟུ་བོ་ལྟ་བུའི་བློས་རྣམ་པར་དཔྱད་པའི་རིགས་པ་སྙམ།
དུ་ནི་གང་མ་སྐྱེས། །དེ་ནི་སྐྱེ་ཞེས་ཇི་སྐད་བྱ། །སའི་རང་གི་མཚན་ཉིད་ནི་སྲ་བ་སྟེ། །
གལ་ཏེ་དེ་རང་གི་མཚན་ཉིད་དུ་མ་སྐྱེས་པར་སེམས་ན། ཆུ་གཤེར་བའི་མཚན་ཉིད་
དུ་སྐྱེ་བ་ཞེས་བརྟག་ཏུ་ནི་མི་རུང་ན་དེ་གཞན་གང་ཅི་ཞིག་ཏུ་སྐྱེ་བར་བརྟག དེ་བས་
ན་བདག་དང་གཞན་ལས་སྐྱེ་བ་མི་སྲིད་པས་སྐྱེ་བ་མེད་པར་གྲུབ་བོ། ། :12
310



བློ་གསར་ཡིད་ཀྱི་དགའ་སྟོན་ལས་དབུ་མའི་སྐོར་གྱི་དྲིས་ལན།
ཞེས་རྩ་བ་ལས། ། རང་བཞིན་ལས་མ་སྐྱེས་པར་གསུངས་པ་འགྲེལ་བས་རང་གི་
མཚན་ཉིད་ལ་ཞེས་གསུངས་ཤིང་དེ་ཡང་དངོས་པོ་རང་རང་གི་འཇོག་བྱེད་སའི་ས་
བ་སོགས་ལ་བཀྲལ་ནས་དེ་ཐ་སྙད་དུའང་མ་གྲུབ་པར་གསུངས་པས་སྣང་ཙམ་་་་་
འགོག་པ་ཤིན་ཏུ་གསལ་ཏེ་གཞན་དུ་ན་བདེན་གྲུབ་མེད་ཅེས་མི་གསུངས་པར་ས་སྲ་
བའི་ངོ་བོར་མ་སྐྱེས་ཞེས་ཅིའི་ཕྱིར་གསུངས། དབུ་མ་འཇུག་པ་ལས། གལ་ཏེ་རང་
གི་མཚན་ཉིད་རྟེན་འབྱུང་ན། །དེ་ལ་བསྐུར་བས་དངོས་པོ་འཇིག་པའི་ཕྱིར། །ཞེས་
སོགས་རྩ་འགྲེལ་གྱི་སྐབས་ནས་རང་མཚན་གྱིས་གྲུབ་པ་བདེན་པ་གཉིས་ཆར་དུ་མ
སྐྱེས་པར་སྔ་མ་བཞིན་དུ་གསུངས་ཤིང་། ཟླ་བའི་བརྒྱ་འགྲེལ་ལས་ཀྱང་། དེའི་ཕྱིར་
དེ་ལྟར་ཐ་སྙད་ལ་གནས་པ་ཡིན་དང་འཇིག་རྟེན་ཁོ་ན་ལས་བུམ་པ་མངོན་སུམ་མོ་
ཞེས་བྱ་བར་བརྗོད་པར་རིགས་ཀྱི་རང་བཞིན་འཚོལ་བའི་ཚེ་དེ་ཉིད་རིག་པས་དེ་
སྐད་དུ་སྨྲ་བར་འོས་པ་མ་ཡིན་ཏེ། བུམ་པ་རང་གི་ངོ་བོ་རྣམ་པ་ཐམས་ཅད་དུ་མི་
དམིགས་པའི་ཕྱིར་རོ། །ཞེས་གསུངས་སོ། ། 1
གལ་ཏེ་དེའི་དོན་བུམ་པ་བདེན་གྲུབ་ཀྱི་ངོ་བོ་མི་དམིགས་པའི་དོན་ཡིན་སྙམ་ན། དེ་
ལྟ་ན་རང་བཞིན་འཚོལ་བའི་ཚེ་ཞེས་ཁྱད་པར་སྦྱར་བ་དོན་མེད་དེ་བདེན་གྲུབ་ནི་
འཇིག་རྟེན་པས་ཀྱང་མི་དམིགས་པའི་ཕྱིར་རོ། །གཞན་ཡང་དེ་ལྟ་ན་འཇིག་རྟེན་ཁོ་
ན་ལས་བུམ་པ་བདེན་གྲུབ་མངོན་སུམ་མོ་ཞེས་བརྗོད་པར་རིགས་ཀྱི་རང་བཞིན་
འཚོལ་བའི་ཚེ་ནི་མ་ཡིན་ཞེས་པར་འགྱུར་རོ། །འཇུག་པ་ལས། འཇིག་རྟེན་པ་ཡི་དེ་
ཉིད་ལ་གནས་ན། །ཕུང་པོ་འཇིག་རྟེན་གྲགས་ཏེ་ལྔ་ཆར་ཡོད། །དེ་ཉིད་ཡེ་ཤེས་
འཆར་བར་འདོད་པ་ན། །རྣལ་འབྱོར་པ་ལ་དེ་ལྔ་འབྱུང་མི་འགྱུར། །ཞེས་དང་། །
ཚིག་གསལ་ལས། དེ་ནི་དེ་ལྟ་མ་ཡིན་ཏེ་འདི་ལྟར་གང་གི་ཚེ་འདིར་སྐྱེ་བ་བཀག་པ་
བསྒྲུབ་པར་བྱ་བའི་ཆོས་སུ་འདོད་པ་དེའི་ཚེ་དེ་ཁོ་ནར་དེའི་རྟེན་ཆོས་ཅན་ཕྱིན་ཅི་་
31]



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ལོག་ཙམ་གྱིས་བདག་གི་དངོས་པོ་རྙེད་པ་རྣམས་ནི་ཉམས་པར་གྱུར་བར་འདིས་རང་
ཉིད་ཀྱིས་ཁས་བླངས་པ་ཉིད་དོ། ། དབལ་བོད་
ཕྱིན་ཅི་ལོག་དང་ཕྱིན་ཅི་མ་ལོག་པ་དག་ནི་ཐ་དད་པ་ཡིན་ནོ། །དེའི་ཕྱིར་གང་གི་ཚེ་
རབ་རིབ་ཅན་གྱིས་སྐྲ་ཤད་ལ་སོགས་པ་ལྟར་ཕྱིན་ཅི་ལོག་གིས་ཡོད་པ་མ་ཡིན་མ་
ཡོད་པ་ཉིད་དུ་འཛིན་པ་དེའི་ཚེ་ནི་ཡོད་པར་གྱུར་བའི་དོན་ཆ་ཙམ་ཡང་དམིགས་་་་
པར་ག་ལ་འགྱུར། གང་གི་ཚེ་རབ་རིབ་ཅན་མ་ཡིན་པས་སྐྲ་ཤད་ལ་སོགས་པ་ལྟར་
ཕྱིན་ཅི་མ་ལོག་པས་ཡང་དག་པ་མ་ཡིན་པ་སྒྲོ་མི་འདོགས་པ་དེའི་ཚེ་ནའང་གང་གིས་
ན་དེ་ཀུན་རྫོབ་ཏུ་གྱུར་བ་ཡོད་པ་མ་ཡིན་པར་གྱུར་བའི་དོན་ཆ་ཙམ་ཡང་དམིགས་པ་
ག་ལ་ཡོད། དེ་ཉིད་ཕྱིར་སློབ་དཔོན་གྱི་ཞལ་སྔ་ནས་ཀྱིས། གལ་ཏེ་མངོན་སུམ་ལ་
སོགས་པས། །དོན་གྱིས་འགའ་ཞིག་དམིགས་ན་ནི། །བསྒྲུབ་པའམ་བཟློག་པར་བྱ་
ན་དེ། །མེད་ཕྱིར་ང་ལ་ཀླན་ཀ་མེད། །ཅེས་གསུངས་སོ། །གང་གི་ཕྱིར་དེ་ལྟར་ཕྱིན་
ཅི་ལོག་པ་དང་ ཕྱིན་ཅི་མ་ལོག་པ་དག་ཐ་དད་པ་ དེའི་ཕྱིར་ཕྱིན་ཅི་མ་ལོག་པའི་
གནས་སྐབས་ན་ཕྱིན་ཅི་ལོག་ཡོད་པ་མ་ཡིན་པའི་ཕྱིར་ན། གང་ཞིག་ཆོས་ཅན་
ཉིད་དུ་འགྱུར་བའི་མིག་ཀུན་རྫོབ་པ་ག་ལ་ཡོད། ཅེས་སྐྱེ་བ་འགོག་པའི་གནས་
སྐབས་སུ་ཕྱིན་ཅི་མ་ལོག་པའི་བློ་རིགས་ཤེས་ཀྱི་ངོར་ཕྱིན་ཅི་ལོག་གི་སྣང་བ་ཆོས་
ཅན་མིག་སོགས་ཆ་ཙམ་ཡང་མེད་པར་ཤིན་ཏུ་གསལ་བར་གསུངས་སོ། ། ས་
གལ་ཏེ་དེ་ནི་རང་རྒྱུད་པའི་ལུགས་ཀྱི་རང་མཚན་ནམ་བདེན་གྲུབ་ཀྱི་ཆོས་ཅན་མེད་
ཅེས་པའི་དོན་ཡིན་གྱི་མིག་སོགས་མེད་ཅེས་པའི་དོན་མིན་ཟེར་ན་རང་རྒྱུད་པས་་་་
བདེན་གྲུབ་ཞིག་ཁས་བླངས་བར་གྲུབ་ན་དེ་ལྟར་ཡིན་དུ་ཆུག་ཀྱང་དེ་མི་གྲུབ་བོ། །
རྗེ་བདག་ཉིད་ཆེན་པོས་དེ་ལྟར་བཤད་པ་མ་ཡིན་ནམ་སྙམ་ན། ཡིན་མོད་ཀྱང་རྗེའི་
དགོངས་པ་མཐར་ཐུག་དེ་མ་ཡིན་ཞེས་ཁོ་བོ་ཅག་སྨྲ་སྟེ། རྗེའི་དགོངས་པ་མཐའ་
312



བློ་གསར་ཡིད་ཀྱི་དགའ་སྟོན་ལས་དབུ་མའི་སྐོར་གྱི་དྲིས་ལན།
གཅིག་ཏུ་དེ་ལྟར་འདོད་པ་དག་ལ་ནི་རྗེ་རོལ་བའི་རྡོ་རྗེའི་ལྟ་མགུར་ན་གདམས་པ་
ཟབ་མོ་བསྩལ་ཡོད་པ་ཉིད་བློའི་དབུལ་བ་སེལ་བའི་ནོར་བུར་གཟུང་དགོས་པར་་་་་
སྣང་ངོ་། །འགའ་ཞིག་རང་རྒྱུད་པས་རང་མཚན་གྱིས་གྲུབ་པའི་བདེན་པར་གྲུབ་པ་
ཁས་བླངས་ཏེ། དེས་གཞན་སྐྱེ་ཁས་བླང་བའི་ཕྱིར་དང་། འཇུག་པ་ལས། གང་ཕྱིར་
དངོས་པོ་འདི་དག་རྣམ་དཔྱད་ན། །སོགས་རང་འགྲེལ་ན་རང་མཚན་གྱིས་སྐྱེ་བ་
ཡོད་དགོས་པར་འདོད་པའི་ཕྱོགས་སྔ་དེ་རང་རྒྱུད་པ་ཡིན་དགོས་པའི་ཕྱིར་དང༌།
ལེགས་ལྡན་འབྱེད་ཀྱིས་ཀུན་བཏགས་རེང་མཚན་གྱིས་གྲུབ་པར་བཤད་པའི་ཕྱིར་
དང་༑ ཡང་དག་ཀུན་རྫོབ་ཁས་བླངས་བའི་ཕྱིར་དང༌། ཤེས་རབ་སྒྲོན་མེར་རང་
རྒྱུད་ཀྱི་དོན་རང་དབང་དུ་གྲུབ་པ་ལ་བཤད་ཅིང་དེ་བདེན་གྲུབ་ཡིན་པའི་ཕྱིར་ཞེས་
གསུངས་སོ། །
འདི་དག་གིས་ནི་དེ་སྒྲུབ་མི་ནུས་པར་སྣང་སྟེ། རང་རྒྱུད་པས་གཞན་སྐྱེ་ཁས་བླངས་
པ་བདེན་མོད། དེ་ཙམ་གྱིས་བདེན་གྲུབ་ཏུ་མི་འགྲུབ་སྟེ། དེ་དག་གིས་བདེན་གཉིས་
སོ་སོར་ཕྱེས་ཏེ་དོན་དམ་པར་ཆོས་གང་ཡང་བདེན་པར་མ་གྲུབ་ཀྱང་ཀུན་རྫོབ་ཏུ་སྒྱུ་
མ་རྨི་ལམ་ལྟར་དུ་རྒྱུ་ལས་འབྲས་བུ་འབྱུང་བ་ལ་གཞན་སྐྱེ་ཞེས་བཏགས་པ་ཡིན་གྱི་
དོན་དཔྱོད་ཀྱི་དགག་བྱར་གྱུར་བའི་གཞན་སྐྱེ་བདེན་གྲུབ་དེ་ཁས་བླངས་པ་ག་ལ་
ཡིན་ཏེ་ཡིན་པའི་ཕྱིར་སྒྲུབ་བྱེད་མེད་དོ། །རང་མཚན་གྱིས་གྲུབ་པའི་སྐྱེ་བ་ཁས་
བླངས་ཟེར་བའང་རང་མཚན་ནི་རིགས་པ་དྲུག་ཅུ་པའི་འགྲེལ་བ་ལས་བཤད་་་་་
ལྟར་རོ། །ལེགས་ལྡན་གྱིས་ཀུན་བཏགས་རང་མཚན་གྱིས་གྲུབ་པར་གསུངས་པའང་
བདེན་གྲུབ་ཁོ་ན་ལ་གོ་དགོས་པའི་རྒྱུ་མཚན་མེད་དེ། རང་མཚན་དང་རྫས་གྲུབ་
སོགས་དོན་དུ་མ་ལ་འཇུག་པས། འཇུག་པ་ལས། གཟུགས་ནི་གཟུགས་རུང་མཚན་
ཉིད་ཅན་སོགས་དང༌། འགྲེལ་བ་ལས། བུམ་པ་རྫས་སུ་གྲུབ་པ་མ་ཡིན་ཞེས་སྨྲས་
313



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ན་འཇིག་རྟེན་པས་གནོད་པར་གསུངས་པའི་ཕྱིར་རོ། །ལ་
ཡང་དག་ཀུན་རྫོབ་ཁས་བླངས་པས་ཀྱང་བདེན་གྲུབ་ཏུ་མི་འགྲོ་སྟེ་ཡང་ལོག་ཐལ་
འགྱུར་བའི་ལུགས་ལའང་ཡོད་པའི་ཕྱིར་རོ། །དེ་འཇིག་རྟེན་པའི་ངོར་ལྟོས་ནས་ཡིན་
གྱི་རང་ལུགས་མིན་ཟེར་ན། འོ་ན་ཐལ་འགྱུར་གྱི་རང་ལུགས་ལ་ཐ་སྙད་བདེན་པ་
མེད་པར་ཐལ། དེ་ཡང་འཇིག་རྟེན་གྱི་ངོར་ལྟོས་ནས་འཇོག་པའི་ཕྱིར་ཏེ། འབྲས་
ཕྱིར་འདི་དག་མེད་ཀྱང་ཡོད་དོ་ཞེས། །འཇིག་རྟེན་ངོར་བྱས་བདག་ནི་སྨྲ་བར་བྱེད།།
ཅེས་གསུངས་པའི་ཕྱིར་རོ། །རང་རྒྱུད་པས་ཡང་དག་ཀུན་རྫོབ་ཀྱི་མཚན་ཉིད་དུ། །
མ་བརྟགས་གཅིག་པུ་ཉམས་དགའ་དང་། །ཞེས་མ་བརྟགས་ན་ཡོད་ཡོད་ལྟར་དུ་
སྣང་ཡང་བརྟགས་ནས་བདེན་པར་མ་གྲུབ་པར་འདོད་པས་བདེན་གྲུབ་ཏུ་ཅི་ལ་་་་་
འགྱུར༑ རང་དབང་དུ་གྲུབ་ཅེས་པའང་ཚུལ་གསུམ་གཞན་གྱི་ཁས་བླངས་འབའ་
ཞིག་གི་དབང་གི་གྲུབ་པ་མ་ཡིན་པར་རང་ལའང་གྲུབ་ཅེས་པའི་དོན་དུ་འཆད་ནུས་
པས་དེ་ཙམ་གྱིས་འགྲུབ་ཤིན་ཏུ་དཀའ་འོ། །དེས་ན་ལེགས་ལྡན་གྱིས། ཆུ་ཤིང་གི་
ནི་སྙིང་པོ་བཞིན། །མ་བརྟགས་ཉམས་དགའི་མཚན་ཉིད་དོ། །ཞེས་དང་། གཟུགས་
སྒྲ་རོ་དང་རེག་པ་དང་། །དྲི་དང་ཆོས་དག་འབའ་ཞིག་པ། །ཞེས་པའི་འགྲེལ་བར་
འབའ་ཞིག་པ་ནི་ངོ་བོ་ཉིད་མེད་པ་སྟེ། ངོ་བོ་ཉིད་ཀྱི་དྲི་ཙམ་གྱིས་ཀྱང་མ་གོས་པ་
དག་ཡིན་ནོ། །
ཐ་སྙད་ཀྱི་བདེན་པ་ལ་བསྐུར་བ་འདེབས་པ་ཡང་མ་ཡིན་དེ། དེ་དག་ནི་དྲི་ཟའི་གྲོང་
ཁྱེར་ལྟ་བུར་དང༌། །སྨིག་རྒྱུ་རྨི་ལམ་འདྲ་བ་ཡིན། །ཞེས་གསུངས་པས་ཐ་སྙད་
ཐམས་ཅད་སྒྱུ་མ་རྨི་ལམ་ལྟར་བཞེད་ཀྱི་བདེན་གྲུབ་ཞིག་ཚད་མ་དང་ཁས་བླངས་་་་
གང་གིས་ཀྱང་མི་འགྲུབ་བོ། །མདོར་ན་དོན་དཔྱོད་ཀྱི་ངོར་སྣང་ཙམ་མི་དགག་པར་
འདོད་པ་དག་གིས་ནི་རང་རྒྱུད་པས་བདེན་གྲུབ་ཁས་ལེན་དགོས་པ་བསྒྲུབ་དཀའ་
314



བློ་གསར་ཡིད་ཀྱི་དགའ་སྟོན་ལས་དབུ་མའི་སྐོར་གྱི་དྲིས་ལན།
བར་འདུག་གོ །འདི་དག་ཐལ་རང་གི་གྲུབ་མཐའི་གནད་ཆེ་ཤོས་ཡིན་པས་མཐའ་
ཆོད་པར་ཤེས་པར་བྱ་བ་གལ་ཆེའོ། །གཉིས་པ་དགག་བྱའི་ཁྱད་པར་ནི། རང་རྒྱུད་
ཀྱི་དགག་བྱ་ནི། དོན་དམ་པར་གྲུབ་པ་ཉིད་ཡིན་པས་དོན་དམ་གྱི་ཁྱད་པར་སྦྱར་
དགོས་ལ། ཐལ་འགྱུར་གྱི་དགག་བྱ་ནི་བདེན་པ་གཉིས་ཆར་དུ་གྲུབ་པ་ཡིན་པས་
ཁྱད་པར་སྦྱར་མི་དགོས་པར་བཞེད་དེ། ངེས་སྒྲོན་ལས། བདེན་གྲུབ་སོགས་ཀྱི་
ཁྱད་པར་གང༌། །དགག་བྱར་སྦྱར་ནས་སྟོན་པ་ནི། །རང་རྒྱུད་གཞུང་ལ་གྲགས་མོད་
ཀྱང་། །དོན་དམ་དཔྱོད་པའི་དབང་དུ་ནོ། །དེ་སྦྱར་བ་ལ་དགོས་པ་ཅི། །ཞེས་
གསུངས་པའི་ཕྱིར་རོ། །
གཞན་དག་བཀའ་དང་ཐལ་འགྱུར་བའི་གཞུང་དག་ན་དགག་བྱ་ལ་བདེན་གྲུ་་་་
སོགས་ཀྱི་ཁྱད་པར་སྦྱར་བ་དུ་མ་ཡོད་པས་མ་སྦྱར་བ་རྣམས་ལའང་དོན་གྱི་ཤེས་
དགོས་པས་ཐལ་རང་ལ་དགག་བྱར་ཁྱད་པར་སྦྱར་མི་སྦྱར་གྱི་ཁྱད་པར་མེད་ཅེས་
གསུངས་སོ། །རང་བཞེད་ལ་ཐལ་འགྱུར་གྱི་གཞུང་སྤྱོད་འཇུག་ཤེར་ལེའུ་དང་བརྒྱ་
འགྲེལ་སོགས་ཀྱི་སྐབས་འགར་དགག་བྱ་ལ་ཁྱད་པར་སྦྱར་བ་ཡོད་ཀྱང་དེ་ནི་རྗེས་
ཐོབ་ཤན་འབྱེད་ཀྱི་ཚེ་ཡིན་པར་གཞུང་དེ་དག་ལས་ཤེས་ལ་དོན་དམ་པ་ལ་དཔྱོད་
པའི་ཚེ་ནི་ཁྱད་པར་སྦྱར་བ་མེད་ལ་སྦྱར་ཀྱང་མི་རུང་བ་ཚིག་གསལ་ལས་གསུངས་
པ་ལྟར་རོ། །མདོར་ན་ཆོས་ཅན་མཐུན་སྣང་བ་ཡོད་མེད་ཀྱི་དོན་ལེགས་པར་ཤེས་
ན་དགག་བྱ་ལ་ཁྱད་པར་སྦྱར་དགོས་མི་དགོས་ཀྱང་ཤུགས་ལ་ཤེས་པས་མང་དུ་སྨྲ་
མི་དགོས་སོ། ། རྒྱ་གར་
གསུམ་པ་བསྒྲུབ་བྱ་དམ་བཅའི་ཁྱད་པར་ནི། རང་རྒྱུད་ཀྱིས་སྐྱེ་སོགས་བཀག་ནས་
སྐྱེ་མེད་སོགས་སྒྲུབ་པའི་དམ་བཅའ་དང་བཅས་པ་ཡིན་ལ། ཐལ་འགྱུར་གྱིས་ནི་སྐྱེ་
སོགས་བཀག་ནས་དེའི་ཤུགས་ལ་སྐྱེ་མེད་སོགས་གང་ཡང་མི་སྒྲུབ་པས་ཁས་ལེན་
315



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཐམས་ཅད་དང་བྲལ་བར་བཞེད་དེ། རབ་ལན་ལས། ཐལ་རང་སུའི་ལུགས་ལའང་
ཇི་ལྟར་སྣང་བའི་དངོས་པོ་རྣམས་ལ་མཐའ་བཞི་སྐྱེ་འགོག་དང་གཅིག་དུ་བྲལ་ལ་་་་
སོགས་པའི་རིགས་པའི་སྒོ་ནས་དམིགས་པ་རྣམས་རེ་རེ་ནས་འགོག་པ་ལ་སྤྲོས་བྲལ་
གྱི་དོན་ཅིག་ཆར་སྒྲུབ་མ་ནུས་པས་ཐད་ཀར་བཀག་ཚུལ་ཁྱད་མེད་པ་ལྟ་བུར་སྣང་
ཡང་མཐར་རང་ལུགས་ལ་དོན་དམ་པ་ལ་ཁས་ལེན་ཡོད་མེད་ཀྱི་འཇོག་མཚམས་
འདི་ལ་གཏུགས་ནས་ཁྱད་འབྱེད་དགོས་ཏེ་ཞེས་གསུངས་སོ། །བཞི་བ་དང་ལྔ་པ་
གཏན་ཚིགས་དང་དཔེའི་ཁྱད་པར་ནི། རང་རྒྱུད་ཀྱི་གཏན་ཚིགས་དང་དཔེ་ནི་རྒོལ་
བ་སྔ་ཕྱི་གཉིས་ཀའི་ངོར་གྲུབ་པ་ཞིག་ལ་བྱེད་ཅིང་། ཐལ་འགྱུར་གྱིས་དེ་གཉིས་ནི་
ཕྱི་རྒོལ་ཁོ་ནའི་ངོར་གྲུབ་པ་གཙོ་བོ་ལ་འཇོག་པ་ཤེར་སྒྲོན་དང་ཚིག་གསལ་ལས་་་་
གསུངས་པ་རྣམས་དེ་བཞིན་དུ་བཞེད་དེ། དོགས་སེལ་ལས། གཏན་ཚིགས་དང་
དེས་དགག་པའི་རིམ་པ་ཟླ་གྲགས་ཀྱིས་བསྟན་པ་འདིས་ཞེས་སོགས་གསུངས་པའི་
ཕྱིར་རོ། ། དེ་ལ་
དེ་ལྟར་ཕྱེ་ན་ཁྱད་པར་ལྔ་ཡིན་ལ་གནད་བསྡུ་ན་ཚུལ་གསུམ་རྒོལ་བ་གཉིས་ཀ་་་
ངོར་ཚད་མས་གྲུབ་པའི་གཏན་ཚིགས་དེ་རང་རྒྱུད་དང༌། ཚུལ་གསུམ་ཕ་རོལ་པོའི་
ཁས་བླངས་འབའ་ཞིག་གིས་གྲུབ་པའི་གཏན་ཚིགས་དེ་ཐལ་འགྱུར་ཞེས་བཞེད་དེ། །
རིགས་ལམ་རབ་གསལ་དེ་ཉིད་སྣང་བྱེད་ལས། ཚུལ་གསུམ་གྱི་གཏན་ཚིགས་རང་
རྒྱུད་དུ་འགོད་མི་འགོད་ཀྱི་སྒོ་ནས་རྩ་ཤེས་ཀྱི་དགོངས་པ་འགྲེལ་ཚུལ་ལ། ཚིག་
གསལ་ལས་ཕྱོགས་སྔ་བཀོད་པ་དང་ལན་བསྟན་པས་ཤེས་ཏེ། གཞུང་དེ་ལས་དབུ་
མ་པ་ཡིན་ན། རང་རྒྱུད་ཀྱི་རྗེས་སུ་དཔག་པར་བྱ་བ་རིགས་པའང་མ་ཡིན་ཏེ། །
ཕྱོགས་གཞན་ཁས་བླངས་པ་མེད་པའི་ཕྱིར་རོ་ཞེས་དང༌། ང་ལ་ཁས་ལེན་མེད་པས་
ན༑ ༑ཞེས་སོགས་ལུང་དྲངས་པ་འདི་ཉིད་སྤྲོས་བྲལ་རྩལ་དུ་བཏོན་ནས་སྒྲུབ་པའི་
316 །



བློ་གསར་ཡིད་ཀྱི་དགའ་སྟོན་ལས་དབུ་མའི་སྐོར་གྱི་དྲིས་ལན།
གནད་ཀྱིས་ཡིན་ཏེ། རྣམ་གྲངས་པའི་བདེན་མེད་ཙམ་སྒྲུབ་པའི་ཁས་ལེན་ཡོད་ན་
ཚུལ་གསུམ་གྱི་གཏན་ཚིགས་རང་རྒྱུད་པའི་རྗེས་དཔག་མི་རིགས་པའི་སྐྱོན་ཅི་ཡང་
མི་འཇུག་གོ་ཞེས་དང་། རྒྱན་འགྲེལ་ལས། དེ་ལ་ཐལ་རང་ཞེས་འདོགས་པའི་རྒྱུ་
མཚན་ཡང་། བདེན་གཉིས་སོ་སོའི་ཚད་མས་ཇི་ལྟར་གཞལ་བ་ལྟར་སོ་སོར་ཁས་
ལེན་པ་ལ་རང་ཉིད་གནས་ནས། གཞན་ལ་ཚད་མས་གྲུབ་པའི་གཏན་ཚིགས་རང་
རྒྱུད་པ་གཙོ་ཆེར་སྦྱོར་བའི་སྒོ་ནས་རྒོལ་བའི་སྤོབས་པ་འཇོམས་པ་ལ་རང་རྒྱུད་པ་
ཞེས་བྱ་ཞིང༌། རང་མཐའ་བཞི་སྤྲོས་བྲལ་ཁས་ལེན་ཐམས་ཅད་དང་བྲལ་བ་ལ་
གནས་ནས་གཞན་ཁས་ལེན་ཅན་གྱི་རྒོལ་བ་ལ་ཁོ་རང་གིས་ཁས་བླངས་པའི་གཏན་
ཚིགས་ཐལ་འགྱུར་དུ་བཀོད་པའི་སྒོ་ནས་ལོག་རྟོག་ཟློག་པས་ན་ཐལ་འགྱུར་བ་ཞེས་
བྱ་ལ་ཞེས་གསུངས་པའི་ཕྱིར་ཏེ། ཚུལ་གསུམ་ཚང་བའི་གཏན་ཚིགས་རང་རྒྱུད་དང་
ཐལ་འགྱུར་འགོད་མི་འགོད་ཀྱི་ཁྱད་པར་དེ་འགོད་པ་པོ་ལ་ཁས་ལེན་ཡོད་མེད་ཀྱི་
གནད་ལ་ཐུག་པར་གསུངས་པ་དང་། ཚད་མས་གྲུབ་པའི་གཏན་ཚིགས་རང་རྒྱུད་
ཅེས་དང་། རང་མཐའ་བཞི་སྤྲོས་བྲལ་ཁས་ལེན་ཐམས་ཅད་དང་བྲལ་བ་ལ་གནས་
ནས་ཞེས་དང་། ། ཁོ་རང་གིས་ཁས་བླངས་པའི་གཏན་ཚིགས་ཐལ་འགྱུར་ཞེས་་་་
གསུངས་པའི་ཚིག་རྣམས་ལ་བརྟགས་ན་ཤེས་པའི་ཕྱིར་རོ། །ཀུན་མཁྱེན་ཀློང་ཆེན་
པས་ཀྱང་གཏན་ཚིགས་ཐལ་རང་གི་ཁྱད་པར་འདི་བཞིན་དུ་བཞེད་དེ། ཡིད་བཞིན་
མཛོད་འགྲེལ་ལས། རང་རྒྱུད་པའི་སྐབས་སུ་དེ་ཡང་ཀུན་རྫོབ་ཏུ་རང་ཕྱོགས་སྒྲུབ་
པ་དང་། གཞན་ཕྱོགས་དགག་པ་རང་རྒྱུད་འཕེན་པའི་ཚུལ་གསུམ་གྱི་ཚད་མས་བྱེད་
དེ༑ དཔེར་ན་དངོས་པོ་རྟག་པར་འདོད་པ་ན། དངོས་པོ་ཆོས་ཅན། མི་རྟག་པར་
ཐལ༑ བྱས་པ་ཡིན་པའི་ཕྱིར། བུམ་པ་བཞིན་ནོ། ། དུག་ལ་།
ཞེས་བཀག་པའི་རྗེས་སུ་རང་རྒྱུད་ཀྱི་དམ་བཅའ། དངོས་པོ་ཆོས་ཅན་མི་རྟག་པ་
317



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཡིན་ཏེ་བྱས་པ་ཡིན་པའི་ཕྱིར་ཏེ་རྒྱུ་རྐྱེན་ལས་སྐྱེས་པ་ཡིན་པའི་ཕྱིར། ཞེས་སོ། །
ཞེས་དང༌། ཐལ་འགྱུར་བའི་སྐབས་སུ་འདིར་དེའི་གཞུང་ཕྱིན་ཅི་མ་ལོག་པའི་དོན་
བསྡུས་ཏེ་བརྗོད་པ་ནི། གཤིས་ངོ་བོར་གང་ཡང་རང་བཞིན་མ་གྲུབ་པ་དང་། ཁས་
ལེན་པ་ཐམས་ཅད་བདེན་ཞེན་དང་བཅས་པས་ན་རང་གཞན་དུ་སྨྲ་བ་དག་གི་ལུགས་
རང་གི་གཞུང་ཁས་བླངས་ནང་འགལ་བ་དང་། དངོས་པོ་སྟོབས་ཞུགས་ཁས་ལེན་
པ་པོ་དེའི་གཞུང་ལ་གྲགས་ཚོད་དེས་འགོག་པ་ཡིན་ལ། བཀག་པའི་རྗེས་ལ་རང་
རྒྱུད་པ་ལྟར་ངེས་པའི་དམ་བཅའ་མེད་དེ། ཞེས་རང་རྒྱུད་ཀྱིས་རྟག་སོགས་བཀག་
ནས་མི་རྟག་སོགས་སྒྲུབ་ལ་ཐལ་འགྱུར་གྱིས་ཕ་རོལ་པོ་ལ་གྲགས་ཚོད་ཀྱི་ཁས་བླངས་་
ནང་འགལ་གཏུགས་པ་ཙམ་ལས་རང་གིས་ཅི་ཡང་མི་སྒྲུབ་པར་གསུངས་པ་འདི་དག་
གིས་དེ་ལྟར་དགག་སྒྲུབ་བྱེད་པའི་གཏན་ཚིགས་དག་གི་ངོ་བོ་བདེ་བླག་ཏུ་ཤེས་ནུས་
སོ། །འདི་ནི་ཐལ་རང་གི་སློབ་དཔོན་རྣམས་ཀྱི་དགོངས་པའང་ཡིན་ཏེ། དེ་ཡང་
རང་རྒྱུད་ཀྱི་ཚུལ་གསུམ་རྒོལ་པ་གཉིས་ཀའི་ངོར་གྲུབ་དགོས་པར་ཤེས་རབ་སྒྲོན་
མའི་འགྲེལ་བཤད་སྤྱན་རས་གཟིགས་ཀྱི་བརྟུལ་ཞུགས་ལས། ཆོས་ཅན་ནང་གི་སྐྱེ་
མཆེད་ལ་སོགས་པ་གང་ལ་བསྒྲུབ་པར་བྱ་བ་ཆོས་བདག་ལས་སྐྱེ་བ་མེད་པ་རྒོལ་བ་
དང་ཕྱིར་རྒོལ་བ་གཉིས་ཀ་ལ་གྲགས་པ་དང༌། སྒྲུབ་པའི་ཆོས་ཡོད་པ་ཉིད་རྒོལ་བ་
དང་། ཕྱིར་རྒོལ་གཉིས་ཀ་ལ་གྲགས་པ་ཡོད་པ་དེ་ནི་བསྒྲུབ་པར་བྱ་བ་དང་། སྒྲུབ་
པའི་ཆོས་གྲགས་པ་དང་ལྡན་པའི་ཆོས་ཅན་ཞེས་བྱའོ། །
ཞེས་དང༌། དཔེར་ན་ཤེས་པ་ཡོད་པ་ཉིད་ཅེས་བྱ་བ་ཆོས་ཅན་དེ་ལ་བསྒྲུབ་པར་བྱ་
བ་ཆོས་བདག་ལས་སྐྱེ་བ་མེད་པ་ཞེས་བྱ་བ་རྒོལ་བ་དང་ཕྱིར་རྒོལ་བ་གཉིས་ཀ་ལ་
གྲགས་པ་དང་། སྒྲུབ་པའི་ཆོས་ཡོད་པ་ཉིད་ཅེས་བྱ་བ་རྒོལ་བ་དང་ཕྱིར་རྒོལ་བ་
གཉིས་ཀ་ལ་གྲགས་པ་ཡོད་པ་དེ་བཞིན་དུ། འདིར་ཡང་ཆོས་ཅན་ནང་གི་སྐྱེ་མཆེད་
318



བློ་གསར་ཡིད་ཀྱི་དགའ་སྟོན་ལས་དབུ་མའི་སྐོར་གྱི་དྲིས་ལན།
ལ་སོགས་པ་ལ་བསྒྲུབ་པར་བྱ་བ་ཆོས་བདག་ལས་སྐྱེ་བ་མེད་པ་ཞེས་བྱ་བ་རྒོལ་བ་
དང་ཕྱིར་རྒོལ་བ་གཉིས་ཀ་ལ་གྲགས་པ་དང༌། སྒྲུབ་པའི་ཆོས་ཡོད་པ་ཉིད་ཅེས་བྱ་
བ་རྒོལ་བ་དང་ཕྱིར་རྒོལ་བ་གཉིས་ཀ་ལ་གྲགས་པ་ཡོད་པར་སྟོན་པས། དེའི་ཕྱིར་
དཔེ་ནི་བསྒྲུབ་པར་བྱ་བ་དང་སྒྲུབ་པའི་ཆོས་གྲགས་པ་དང་ལྡན་པའི་ཆོས་ཅན་གྱི་་་
དཔེ་ཡིན་པའི་ཕྱིར་རོ་ཞེས་སྨྲས་ཏེ། ཞེས་གསུངས་ཏེ་ལུང་སྔ་མས་ཕྱོགས་ཆོས་དང་།
ལུང་ཕྱི་མས་ཚུལ་ཕྱི་མ་གཉིས་རྒོལ་བ་གཉིས་ཀ་ལ་གྲགས་པ་དགོས་པར་གསུངས་
པའི་ཕྱིར་རོ། །བདེན་གཉིས་རང་འགྲེལ་ལས་ཀྱང་། རྗེས་སུ་དཔག་པ་དང་རྗེས་སུ་
དཔག་པར་བྱ་བ་འདི་ཐ་སྙད་ཀྱི་རྒོལ་བ་དང་། ཕྱིར་རྒོལ་བ་དག་གི་བློའི་བདག་ཉིད་
ལ་སྣང་བའི་ཆོས་ཅན་དང་ཆོས་དང་དཔེ་ཉིད་དུ་རྣམ་པར་གཞག་པར་འབྱུང་གི་ཆོས་
ཅན་དང་ཆོས་ལ་སོགས་པ་གཉིས་ཀ་ལ་མ་གྲུབ་པ་ཉིད་ཀྱི་རྗེས་སུ་དཔག་པ་འབྱུང་
བ་མི་རུང་བའི་ཕྱིར་གཞན་ན་ནི་མ་ཡིན་དེ། ཞེས་གསུངས་སོ། །
ཐལ་འགྱུར་བས་ཕྱོགས་ཆོས་སོགས་གཞན་ལ་གྲགས་པ་ཙམ་ལས་རང་གིས་ཁས་
མི་ལེན་པར་ཡང་ཚིག་གསལ་ལས། གལ་ཏེ་གཞན་གྱི་རྗེས་སུ་དཔག་པ་དག་ལ་
སྐྱོན་ཇི་སྐད་སྨྲས་པ་དེ་བཞིན་དུ་རང་གི་རྗེས་སུ་དཔག་པ་ལ་ཡང་ཇི་སྐད་སྨྲས་པའི་
ཉེས་པར་ཐལ་བས་གཞི་མ་གྲུབ་པ་དང༌། གཏན་ཚིགས་མ་གྲུབ་པ་ལ་སོགས་པའི་
སྐྱོན་དེ་ཉིད་དུ་འགྱུར་བ་མ་ཡིན་ནམ། དེའི་ཕྱིར་གང་གཉིས་ཀ་ལ་སྐྱོན་དུ་འགྱུར་བ་
དེས་ནི་གཅིག་ལ་བརྒལ་བར་མི་བྱ་སྟེ། དེས་ན་སྐྱོན་འདི་དག་ཐམས་ཅད་མི་རིགས་
པར་འགྱུར་རོ་ཞེ་ན། བརྗོད་པར་བྱ་སྟེ། རང་གི་རྒྱུད་ཀྱི་རྗེས་སུ་དཔག་པ་སྨྲ་བ་དག་
ལ་ཉེས་པ་འདིར་འགྱུར་གྱི། ཁོ་བོ་ཅག་ནི་རང་གི་རྒྱུད་ཀྱི་རྗེས་སུ་དཔག་པ་མི་སྦྱོར་
ཏེ༑ རྗེས་སུ་དཔག་པ་དག་ནི་གཞན་གྱི་དམ་བཅའ་བ་འགོག་པ་ཙམ་གྱི་འབྲས་བུ་
ཅན་ཡིན་པའི་ཕྱིར་རོ། །འདི་ལྟར་གཞན་མིག་ལྟའོ་ཞེས་བྱ་བར་རྟོག་པ་དེ་ནི་མིག་
319



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ལ་རང་གི་བདག་ཉིད་མི་ལྟ་བའི་ཆོས་ཀྱང་འདོད་ལ། གཞན་ལ་ལྟ་བའི་ཆོས་མེད་ན་
མི་འབྱུང་བ་ཉིད་དུ་ཡང་ཁས་བླངས་པ་ཡིན་ཏེ། དེའི་ཕྱིར་གང་དང་གང་ལ་རང་གི་
བདག་ཉིད་ལྟ་བ་མེད་པ་དེ་དང་དེ་ལ་ནི་གཞན་ལ་ལྟ་བ་ཡང་ཡོད་པ་མ་ཡིན་ཏེ་་་་
དཔེར་ན་བུམ་པ་བཞིན་ནོ། །མིག་ལ་ཡང་རང་གི་བདག་ཉིད་མི་ལྟ་བ་ཡོད་པ་ཡིན་
ཏེ་དེའི་ཕྱིར་གཞན་ལ་ལྟ་བ་ཡང་འདི་ལ་མེད་དོ། །དེའི་ཕྱིར་རང་གི་བདག་ཉིད་དང་
འགལ་བར་སྔོན་པོ་ལ་སོགས་པ་གཞན་ལ་ལྟ་བ་རང་ལ་གྲགས་པའི་རྗེས་སུ་དཔག་
པ་དང་འགལ་བ་ཡིན་ནོ། ། དེ་
ཞེས་དང་དེ་སྒྲུབ་པའི་རྗེས་སུ་དཔག་པས་སེལ་བར་བྱེད་པ་ཡིན་ནོ། །གང་གི་ཕྱིར་
རྗེས་སུ་དཔག་པ་དག་གིས་འདི་ཙམ་ཞིག་བརྗོད་པར་བྱ་བ་ཡིན་པས་གང་ལས་ཉེས་
པ་མཚུངས་པར་འགྱུར་བ་ཁོ་བོ་ཅག་གི་ཕྱོགས་ལ་ཇི་སྐད་བསྙད་པའི་སྐྱོན་འཇུག་པ་
ག་ལ་ཡོད། ཞེས་དང་། དེའི་ཕྱིར་ཐལ་བ་སྒྲུབ་པ་ནི་ཕ་རོལ་པོའི་དམ་བཅའ་ལ་
འགོག་པ་ཙམ་གྱི་འབྲས་བུ་ཅན་ཡིན་པའི་ཕྱིར་ཐལ་བ་ལས་བཟློག་པའི་དོན་དུ་་་་
འགྱུར་བ་ཡོད་པ་མ་ཡིན་ནོ། །ཞེས་གསུངས་སོ། །དེས་ན་ཐལ་འགྱུར་ཐུན་མིན་གྱི་
གཏན་ཚིགས་འགལ་བ་བརྗོད་པའི་ཐལ་འགྱུར་ཡིན་མིན་མཚུངས་པའི་མགོ་སྙོམས།
སྒྲུབ་བྱེད་བསྒྲུབ་བྱ་དང་མཚུངས་པའི་མ་གྲུབ་པ། ལྡོག་པ་གཅིག་པའི་དཔུང་འཕུལ།
གཞན་ལ་གྲགས་པའི་རྗེས་དཔག་རྣམས་ཚུལ་བཞིན་འགོད་ཤེས་ན་རང་གིས་གང་
ཡང་ཁས་མ་བླངས་ཀྱང་གཞན་གྱི་ཁས་བླངས་ནང་འགལ་གཏུགས་པ་ཁོ་ནས་ཁས་
ལེན་ཐམས་ཅད་འགོག་ནུས་པ་ལ་ཡིད་ཆེས་སྐྱེ་རུང་བ་ཡིན་ནོ། །འདི་དག་ནི་ཚིག་
གི་འཐེན་རྩོད་ཙམ་མ་ཡིན་པར་ཐལ་རང་གི་ཁྱད་པར་དང་སྟོང་ཉིད་སྤྲོས་བྲལ་གྱི་གོ་
བ་ལའང་མེད་དུ་མི་རུང་བའི་རིགས་པའི་གནད་ཡོད་པས་ཤིན་ཏུ་གལ་ཆེའོ། །
དྲི་བ་གཉིས་པ། དབུ་མའི་ཐུན་མིན་ཐལ་འགྱུར་དང༌། །རྟོག་གེའི་གཏན་ཚིགས་
320 |



བློ་གསར་ཡིད་ཀྱི་དགའ་སྟོན་ལས་དབུ་མའི་སྐོར་གྱི་དྲིས་ལན།
ཐལ་འགྱུར་གཉིས། །མི་མཚུངས་ཁྱད་པར་ཡོད་དམ་མེད། །ཅེས་གསུངས། འདི་
གཉིས་ལ་ཁྱད་པར་ཡོད་དེ། དབུ་མ་ཐལ་འགྱུར་བའི་ཐུན་མིན་གྱི་གཏན་ཚིགས་ནི་
གོང་བཤད་བཞིན་རྟགས་ཁྱབ་བསལ་གསུམ་ཕྱིར་རྒོལ་ཁོ་ནའི་ངོར་འཇོག་ལ་རྟོག་
གེའི་སྐབས་སུ་ཕལ་ཆེར་ཐལ་འགྱུར་གྱི་རྟགས་ཕྱིར་རྒོལ་གྱིས་ཁས་བླངས་པ་ཡིན་
ཀྱང་ཁྱབ་པ་གཉིས་ཀའི་ངོར་ཚད་མས་གྲུབ་པ་ཡིན་ལ། འགའ་ཞིག་ལ་རྟགས་ཁྱབ་
གཉིས་ཀ་ཁས་བླངས་འབའ་ཞིག་གིས་གྲུབ་པ་ལས་རྒོལ་བ་གཉིས་ཀའི་ངོར་ཚད་
མས་གྲུབ་པ་མ་ཡིན་པ་དཔེར་ན། སྒྲ་མིག་གིས་གཟུང་བྱ་ཡིན་པ་དང་། སྤྱིར་མིག་
གིས་གཟུང་བྱ་ལ་རྟག་པས་ཁྱབ་པར་འདོད་པ་ལ། སྒྲ་ཆོས་ཅན་རྟག་པར་ཐལ།
མིག་གིས་གཟུང་བྱ་ཡིན་པའི་ཕྱིར། ཞེས་པ་ལྟ་བུ་ཡོད་ཀྱང་དེ་ལའང་ཆོས་ཅན་སྒྲ་
ཙམ་མཐུན་སྣང་དུ་ཡོད་པས་ཐལ་འགྱུར་བའི་ཐལ་འགྱུར་དང་མི་མཚུངས་སོ། །
དྲི་བ་གསུམ་པ། ཟླ་བའི་རྩ་འཇུག་འགྲེལ་བ་ན། །སྐྱེ་མེད་དམ་བཅའ་མཛད་པ་
དང༌༑ ༑རང་ལུགས་དབུ་མ་ཆེན་པོ་ལ། །ཁས་ལེན་མེད་པ་མི་འགལ་ལམ། །ཞེས་
གསུངས། སྤྱིར་དབུ་མ་ཐལ་འགྱུར་བའི་གཞུང་ན་དམ་བཅའ་འམ་ཁས་ལེན་མེད་པ་
ཉིད་ཀྱང་གསུངས་ལ། དེའི་དོན་ལ་མཁས་པ་འགའ་ཞིག་བདེན་པར་གྲུབ་པའི་དམ་
བཅའ་མེད་ལ་བདེན་མེད་ཀྱི་དམ་བཅའ་ཡོད་ཅེས་དང༌། འགའ་ཞིག་རང་རྒྱུད་ཀྱི་
དམ་བཅའ་མེད་ལ་ཐལ་འགྱུར་གྱི་དམ་བཅའ་ཡོད་ཅེས་གསུངས་སོ། །དེ་ལ་ཀུན་
མཁྱེན་མི་ཕམ་པའི་གཞུང་ནའང་གཉིས་ཀ་གསུངས་པས་རེ་ཞིག་ལུགས་ཕྱི་མ་ལྟར་
བྱས་ན་འགལ་བ་མེད་པར་སེམས་ཏེ། གོང་དུ་བཤད་པ་བཞིན་རང་རྒྱུད་ཀྱི་དམ་
བཅའ་མེད་པ་ནི་གཞིར་བཅས་ལ། གཞན་ངོར་དེ་ཙམ་ཁས་བླངས་ཀྱང་སྐྱོན་དུ་མི་
འགྱུར་བས་སོ། །དྲི་བ་བཞི་པ། རང་རྒྱུད་མཁན་པོས་མཐར་ཐུག་ན། །རྣམ་གྲངས་
མིན་པ་འདོད་བཞིན་དུ། །གནས་སྐབས་རྣམ་གྲངས་བཤད་ཙམ་ལ། །ཟླ་བས་སུན་
321



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
འབྱིན་ཅིའི་ཕྱིར་སྨྲས། །ཞེས་གསུངས་སོ། །
དྲི་བ་འདི་ནི་ཤེས་རབ་སྒྲོན་མེ་ལས་སངས་རྒྱས་བསྐྱངས་ལ་སྐྱོན་བརྗོད་པ་ལ་ཟླ་་་
བས་སྐྱོན་སྤོང་མཛད་ཅིང་། རང་རྒྱུད་པ་ལ་དགག་པ་རྒྱ་ཆེར་བརྗོད་པའི་ཚུལ་ལ་
བསམ་ཏེ་དྲིས་པར་མངོན་ལ། དེར་ལེགས་ལྡན་འབྱེད་ཀྱིས་སངས་རྒྱས་བསྐྱངས་
ལ་སྐྱོན་བརྗོད་པའི་ཚེ་དཔེ་དང་གཏན་ཚིགས་མ་བརྗོད་པའི་ཕྱིར་དང༌། གཞན་གྱིས་
སྨྲས་པའི་ཉེས་པ་མ་བསལ་བའི་ཕྱིར་དང་། ཐལ་ངག་དེ་ཉིད་བཟློགས་ན་གཞན་སྐྱེ་
སོགས་ཁས་ལེན་དགོས་པས་རང་གི་གྲུབ་མཐའ་དང་འགལ་ཞེས་གཏན་ཚིགས་་་་་
འགོད་ཚུལ་ལ་སྐྱོན་བརྗོད་མཛད་ཀྱི་རྣམ་གྲངས་མ་ཡིན་པའི་དོན་དམ་བཤད་པ་ཉེས་
ཞེས་དངོས་སུ་སྐྱོན་བསྟན་མི་འདུག་ལ། ཟླ་བས་སྐྱོན་དེ་དག་སྤོང་བའི་སྐབས་སུ།
དབུ་མ་པ་ཡིན་ན་ནི་རང་གི་རྒྱུད་ཀྱི་རྗེས་སུ་དཔག་པར་བྱ་བ་རིགས་པ་ཡང་མ་ཡིན་
ཏེ་ཞེས་དང་། ལེགས་ལྡན་ལ་སུན་འབྱིན་བརྗོད་པའི་ཚེ་ན་ཡང༌། གཞན་ཡང་རྟོག་
གེ་པ་འདིས་བདག་ཉིད་རྟོག་གེའི་བསྟན་བཅོས་ལ་ཤིན་ཏུ་མཁས་པ་ཙམ་ཞིག་བསྟན་
པར་འདོད་པས་དབུ་མའི་ལྟ་བ་ཁས་ལེན་བཞིན་དུ་ཡང་རང་རྒྱུད་ཀྱི་སྦྱོར་བའི་ངག་
བརྗོད་པ་གང་ཡིན་པ་དེ་ནི་ཆེས་ཤིན་ཏུ་ཉེས་པ་དུ་མའི་ཚོགས་ཀྱི་གནས་སུ་རྟོགས་ཏེ།
ཞེས་ཆོས་ཅན་མཐུན་སྣང་དུ་གྲུབ་པ་དང་། དགག་བྱ་ལ་དོན་དམ་གྱི་ཁྱད་པར་སྦྱར་
བ་དང་། གཏན་ཚིགས་དང་དཔེ་གཉིས་ཀའི་ངོར་གྲུབ་པ་རྣམས་མི་འཐད་པར་སྟོན་
པའི་སྒོ་ནས་གཏན་ཚིགས་རང་རྒྱུད་བཀོད་པ་ཉིད་ལ་དགག་པ་བརྗོད་ཀྱི་རྣམ་གྲངས་
བའི་དོན་དམ་འཆད་མི་རུང་ཞེས་དངོས་སུ་བཀག་པ་མི་སྣང་ངོ༌། ། བྱ་བ་གང་
དེས་ན་དབུ་མ་པ་ཡིན་ན་ནི་ཞེས་པ་དང་། དབུ་མའི་ལྟ་བ་ཁས་ལེན་བཞིན་དུ་ཡང་
རང་རྒྱུད་ཀྱི་སྦྱོར་བའི་ངག་བརྗོད་པ་ཞེས་པ་དང༌། ཀ་མ་ལ་ཤཱི་ལས། ཁོ་བོ་ཅག་
ཀྱང་ཚིག་ཙམ་གྱིས་ཆོས་ཐམས་ཅད་ངོ་བོ་ཉིད་མེད་པར་སྒྲུབ་པ་ཡང་མ་ཡིན། ཐལ་
322



བློ་གསར་ཡིད་ཀྱི་དགའ་སྟོན་ལས་དབུ་མའི་སྐོར་གྱི་དྲིས་ལན།
བར་སྒྲུབ་པ་ཙམ་གྱིས་ཀྱང་མ་ཡིན་ནོ། །ཞེས་པ་ལ་སོགས་པ་གུང་བསྒྲིགས་ན་
དངོས་སུ་སྐྱོན་བརྗོད་ཡུལ་ནི་གཏན་ཚིགས་འགོད་ཚུལ་ཡིན་པར་མངོན་ཡང་ད་དུང་
དཔྱད་བྱ་གཞན་ཡོད་དོ། །དྲི་བ་ལྔ་པ། རང་བཞེད་མ་དག་ས་བདུན་དུ། །ཉོན་
ཤེས་གཉིས་ཀ་སྤངས་ནས་སུ། །དག་སར་ཤེས་སྒྲིབ་ཉིད་སྤོང་བར། །ལུང་དང་
རིགས་པའི་སྒྲུབ་བྱེད་ཅི། །ཞེས་གསུངས། འདི་ལ་མ་དག་ས་བདུན་དུ་ཉོན་སྒྲིབ་
སྤང་རྒྱུ་ཡོད་པའི་སྒྲུབ་བྱེད་དང་ཤེས་སྒྲིབ་སྤང་རྒྱུ་ཡོད་པའི་སྒྲུབ་བྱེད་གཉིས་ལས། །
དང་པོ་མ་དག་ས་བདུན་ན་ཉོན་སྒྲིབ་ཀྱི་ས་བོན་སྤང་བ་ཡོད་དེ། མདོ་སྡེ་ས་བཅུ་པ་
ལས༑ བྱང་ཆུབ་སེམས་དཔའི་ས་འོད་བྱེད་པ་འདི་ལ་གནས་པ་བྱང་ཆུབ་སེམས་
དཔའ་དེ་ནི་བསྐལ་བ་བརྒྱ་ཕྲག་དུ་མ་དང་བསྐལ་བ་སྟོང་ཕྲག་དུ་མ་དང་། བསྐལ་བ་
འབུམ་ཕྲག་དུ་མ་དང་། བསྐལ་བ་བྱེ་བ་ཕྲག་དུ་མ་ནས་བསྐལ་བ་ཁྲག་ཁྲིག་འབུམ་
ཕྲག་དུ་མར་ལོག་པའི་འདོད་ཆགས་འགྲིབ་པར་བྱ་བ་མ་ཡིན་པ་སྤོང་བར་འགྱུར་་་་
རོ། །
ས
་
ལོག་པའི་ཞེ་སྡང་འགྲིབ་པར་བྱ་བ་མ་ཡིན་པ་སྤོང་བར་འགྱུར་རོ། །ལོག་པའི་གཏི་
མུག་འགྲིབ་པར་བྱ་བ་མ་ཡིན་པ་སྤོང་བར་འགྱུར་རོ། །ཞེས་ས་གསུམ་པའི་སྐབས་
ས་ཉོན་མོངས་པ་སློང་བ་ཡོད་པར་གསུངས་ཤིང༌། མདོ་སྟེ་དགོངས་པ་ངེས་འགེལ་
ལས་ཀྱང་ས་གསུམ་པ་ལ་འདོད་ཆགས་བྲལ་བར་གསུངས་པ་ཡང་། སློབ་དཔོན་ཟླ་
བས་འཇུག་པ་ལས། ས་གསུམ་པའི་སྐབས་སུ། འདོད་ཆགས་ཞེ་སྡང་ཡོངས་སུ་
ཟད་པར་འགྱུར། །ཞེས་དང་། རང་འགྲེལ་ལས། དེ་ལྟར་ན་དེའི་འདོད་ཆགས་དང་
ཞེ་སྡང་གཏི་མུག་ཡོངས་སུ་ཟད་པར་འགྱུར་རོ། །ཞེས་དང་། འཕགས་པ་རྣམ་གྲོལ་
སྡེས། ས་དྲུག་པའི་སེམས་བསྐྱེད་སྐབས། ཤེས་རབ་ཀྱི་ཕ་རོལ་ཏུ་ཕྱིན་པ་དང་ལྡན་
པ་ནི་སྨན་ལྟ་བུའོ། །ཞེས་པ་ནས་དེ་ནི་ཉོན་མོངས་པ་དང་ཤེས་བྱའི་སྒྲིབ་པའི་ནད་
323



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཐམས་ཅད་རབ་ཏུ་ཞི་བར་བྱེད་པ་ཡིན་པའི་ཕྱིར་རོ། །ཞེས་ས་དྲུག་པའི་ཡེ་ཤེས་དེ་
ཉིད་ཀྱིས་ཉོན་ཤེས་ གཉིས་ཀ་ཞི་བར་བྱེད་པར་གསུངས་པ་དང༌། སློབ་དཔོན་སེང་
བཟང་གིས་རྒྱན་སྣང་ལས། དེ་བས་ས་དང་པོའི་སྐད་ཅིག་མ་དང་པོ་ནི་མཐོང་བའི་
ལམ་ཡིན་ནོ། །དེ་ལས་གཞན་པ་སྐད་ཅིག་མ་གཉིས་པ་ལ་སོགས་པ་ནས་རྡོ་རྗེ་ལྟ་
བུར་བརྗོད་པའི་བར་ཆད་མེད་པའི་ལམ་གང་ལས་དེ་མ་ཐག་ཏུ་སངས་རྒྱས་ཀྱི་ས་
ཀུན་ཏུ་འོད་འཐོབ་པའི་བར་འདི་དག་ནི་མཆོག་གི་དོན་ལ་སོགས་པར་ཆོས་ཀྱི་་་་་
དབྱིངས་སོ་སོར་རྟོགས་པའི་ཕྱིར་སྒོམ་པའི་ལམ་ཡིན་པར་བཤད་དོ། །
དེ་ལ་ཡང་ཉོན་མོངས་པ་བཅུ་དྲུག་ཅི་རིགས་པར་རིམ་གྱིས་སྤོང་ངོ་། །འདི་ལྟ་སྟེ་
འདོད་ཆགས་དང་། ཞེ་སྡང་དང་། ང་རྒྱལ་དང་། མ་རིག་པ་དང་། འཇིག་ཚོགས་
ལ་ལྟ་བ་དང་། མཐར་འཛིན་པར་ལྟ་བ་སྟེ་འདོད་པར་སྤྱོད་པ་དྲུག་གོ །ཞེས་སྒོམ་
སྤང་ལ་འཇིག་ལྟ་སོགས་ཉོན་མོངས་ཡོད་པར་གསུངས་ཤིང་། ཛ་ཡ་ཨ་ནན་ཏས་
འཇུག་ཊིཀ་ལས་ཀྱང་འདི་ལྟར་གསུངས་སོ། །རྒྱན་སྣང་ལས། མོས་པ་སྒོམ་ལམ་
སྐབས་བདག་ཏུ་ང་རྒྱལ་བའི་ས་བོན་མ་ཟད་པ་ཉིད་ཀྱིས་དང་པོ་ཁོ་ནར་རང་གི་དོན་
གྱི་མོས་པ་རྣམ་པ་དགུར་བསྟན་ནས། ཞེས་ངར་འཛིན་གྱི་ས་བོན་ཡོད་པར་དངོས་
སུ་གསུངས་ཤིང་། གཞན་ཡང་གང་ཟག་རྫས་འཛིན་གྱི་རྟོག་པ་ནི་ཉོན་སྒྲིབ་ཡིན་
དགོས་ན་དེ་ཡང་སྒོམ་ལམ་ན་སྤང་རྒྱུ་ཡོད་པར་གསུངས་ཏེ། རྒྱན་སྣང་ལས། གཉེན་
ཚོགས་སྐབས་སུ་གང་ཟག་རྫས་སུ་ཡོད་པ་དང་སྐྱེས་བུ་བཏགས་པར་ཡོད་པ་ལ་་་་་་
བརྟེན་པའི་རྣམ་པར་རྟོག་པ་གཉིས་སྒོམ་པའི་ལམ་ལ་སྤོང་བས། ཞེས་དང་སྒོམ་
ལམ་རྩེ་སྦྱོར་སྐབས། དེ་ལྟར་སྐྱེས་བུ་རྫས་སུ་ཡོད་པ་ལ་བརྟེན་པའི་བྱང་ཆུབ་སེམས་
དཔའ་རྣམས་ཀྱིས་འཛིན་པའི་རྣམ་པར་རྟོག་པ་དང་པོ་རྣམ་པ་དགུ་ནི་སྒོམ་པའི་ལམ་
གྱི་སྦྱོར་བའི་ལམ་གྱི་གནས་སྐབས་སུ་ཡོངས་སུ་སྤོང་བར་བྱ་བ་ཡིན་པར། ཞེས་
324



བློ་གསར་ཡིད་ཀྱི་དགའ་སྟོན་ལས་དབུ་མའི་སྐོར་གྱི་དྲིས་ལན།
གསུངས་པའི་ཕྱིར་དང་། དེ་བཞིན་དུ་མངོན་པ་ཀུན་བཏུས་ལས་ཀྱང་སྒོམ་སྤང་ཉོན་
མོངས་པ་ཡོད་པར་གསུངས་པའི་ཕྱིར་རོ། །
གལ་ཏེ་དེ་ཐམས་ཅད་ཉོན་མོངས་པའི་བག་ཆགས་ཙམ་ཡོད་པ་ལ་དགོངས་སོ་སྙམ་
ན༑ ལུང་དེ་དག་ཐམས་ཅད་ལས་ཉོན་མོངས་པ་ཡོད་པར་གསུངས་ཀྱི་བག་ཆགས་
ཡིན་པར་གཏན་མ་གསུངས་ན་དངོས་ལ་གནོད་བྱེད་ཅི་ཞིག་ཡོད་ནས་བག་ཆགས་
ལ་གོ་དགོས་པ་ཡིན། དེ་ལ་འདི་སྐད་དུ་མདོ་ལས། རྒྱུན་དུ་ཞུགས་པ་ནས་རང་
སངས་རྒྱས་ཀྱི་བར་གྱིས་ཤེས་པ་དང་སྤང་བ་གང་ཡིན་པ་དེ་ནི་བྱང་ཆུབ་སེམས་་་་་
དཔའ་ཆེན་པོའི་མི་སྐྱེ་བའི་ཆོས་ལ་བཟོད་པ་ཐོབ་པའི་བཟོད་པའོ། །ཞེས་པའི་
བཟོད་པ་དེ་འཕགས་པ་རྣམ་གྲོལ་སྡེས་བྱང་སེམས་ཀྱི་མཐོང་ལམ་སྡུག་བསྔལ་ཆོས་
བཟོད་ལ་ངོས་བཟུང་བས་བྱང་སེམས་ཀྱི་མཐོང་ལམ་ཉིད་དུ་ཉན་རང་གི་མཐོང་སྒོམ་
གྱི་སྤང་བྱའི་རིགས་སུ་གནས་པའི་ཉོན་ཤེས་ཐམས་ཅད་སྤངས་ཟིན་པ་ཡིན་ནོ་ཞེ་ན་
འདི་སྒྲུབ་དཀའ་སྟེ་མདོའི་དོན་ནི་ཉི་སྣང་ལས། བྱང་ཆུབ་སེམས་དཔའི་བཟོད་པའི་
བྱེད་པར་གཞན་རྣམས་ཀྱི་རྟོགས་པའི་བྱེད་པ་མ་ལུས་པར་འདུས་པར་འགྱུར་བའི་
ཕྱིར། དེ་དག་གི་ཤེས་པ་དང་སྤང་བ་གང་ཡིན་པ་དེ་ནི་དེའི་བཟོད་པ་ཡིན་གྱི་རྟོགས་
པའི་ཚད་འདི་ཙམ་མ་ཡིན་ནོ། །ཞེས་གསུངས་པ་ལྟར་བྱང་སེམས་ཀྱི་མཐོང་ལམ་
རྟོགས་པར་གཞན་རྣམས་ཀྱི་མཐོང་ལམ་གྱི་རྟོགས་པ་དང༌། དེའི་མཐོང་སྤང་དུ་
གཞན་རྣམས་ཀྱི་མཐོང་སྤང་མ་ལུས་འདུས་ཞེས་པའི་དོན་ཡིན་ཏེ། ཐེག་པ་གསུམ་
ཆར་འཐོབ་པའི་རྒྱུ། །ཞེས་དང་། ཉོན་མོངས་ཤེས་བྱའི་ལམ་གསུམ་གྱི། །ཞེས་པའི་
སྐབས་བྱང་སེམས་ཀྱི་སྦྱོར་ལམ་ལ་ཐེག་གསུམ་གྱི་རྟོགས་རིགས་ཚང་བ་དང་། རྣམ་
དག་ལ་ཐེག་གསུམ་གྱི་རྣམ་དག་ཚང་བར་གསུངས་པ་བཞིན་ནོ། །
གཞན་དུ་ན་སློབ་དཔོན་སེང་བཟང་གིས་ཀྱང་སྒོམ་སྤང་ཉོན་མོངས་མེད་པར་བཞེད་
325



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
པར་ཐལ། དེས་ཀྱང་འགྲེལ་ཆེན་ལས། མི་སྐྱེ་བའི་ཆོས་ལ་བཟོད་པ་ཐོབ་པར་
འགྱུར་རོ་ཞེས་བྱ་བ་ནི་ཆོས་ཐམས་ཅད་སྐྱེ་བ་མེད་པའོ་ཞེས་བྱ་བའི་ཆོས་ལ་དམིགས་
པའི་བཟོད་པའམ་སྡུག་བསྔལ་ལ་ཆོས་ཤེས་པའི་བཟོད་པ་ཐོབ་པའོ་ཞེས་གསུངས་
པའི་ཕྱིར། མ་ཁྱབ་ན་དངོས་འགལ། འདོད་ན་གང་ཟག་རྫས་འཛིན་རྟོག་པ་སློབ་
དཔོན་གྱིས་སྒོམ་སྤང་དུ་མི་འདོད་པར་ཐལ། དེ་ཉོན་སྒྲིབ་ཡིན་པའི་ཕྱིར། རྟགས་
ཁས༑ འདོད་ན་གཞུང་དང་དངོས་སུ་མི་འགལ་ལམ། གཞན་ཡང་། རྒྱན་སྟུག་པོ་
བཀོད་པ་ལས། རང་སེམས་བདག་ཉིད་ཡིད་ཡིན་ནོ། །ཞེས་པའི་ཉོན་ཡིད་དེ་ཉིད།།
མདོ་སྡེ་རྒྱན་ལས། ཡིད་དང་འཛིན་དང་རྣམ་པར་རྟོག །གྱུར་ཕྱིར་རྣམ་པར་མི་རྟོག་
དང༌༑ ༑ཞེས་ས་བརྒྱད་པའི་བར་དུ་ཡོད་པར་གསུངས་པས་དེ་མན་ན་ཉོན་སྒྲིབ་ཡོད་
པར་གྲུབ་བོ། །གལ་ཏེ་ཤེར་མདོ་ལས་རྣམ་ཤེས་ཚོགས་དྲུག་ཏུ་གསུངས་པས་ཉོན་
ཡིད་ཁས་མི་ལེན་ནོ་ཟེར་ན་ཉོན་ཡིད་དང་ཀུན་གཞི་སོགས་མདོ་ལས་གསུངས་པས་
དབུ་མ་ཐལ་འགྱུར་བས་ཀྱང་འདོད་དགོས་ཞེས་བཞེད་པ་དང་མི་འགལ་ལམ། །
དགོངས་པ་ངེས་འགྲེལ་དང་འཇུག་འགྲེལ་ལས་ས་བརྒྱད་པ་ཡན་ཆད་དུ་ཉོན་མོངས་
པའི་བག་ཆགས་སྤོང་ཞེས་པ་མི་འཐད་པར་ཐལ། ས་གཉིས་པ་ནས་ཀྱང་དེ་སྤོང་
བའི་ཕྱིར་རོ། །གཉིས་པ་མ་དག་ས་བདུན་དུ་ཤེས་སྒྲིབ་སྤང་བ་ཡོད་པའི་སྒྲུབ་བྱེད་
ནི༑ མངོན་རྟོགས་རྒྱན་ལས། མཐོང་ཞེས་བྱ་དང་སྒོམ་པ་ཞེས། །བྱ་བའི་ལམ་ནི་སོ་
སོ་ལ། །རྣམ་པར་རྟོག་པ་རྣམ་བཞི་ཡི། །གཉེན་པོ་རྣམ་པ་བཞི་དང་ནི། །ཞེས་རྣམ་
རྟོག་བཞི་པོ་དེ་ལ་མཐོང་སྤང་དང་སྒོམ་སྤང་གཉིས་ཀ་ཡོད་པར་གསུངས་ལ། རྩེ་
སྦྱོར་སྐབས་སུའང་མཐོང་སྤང་གི་རྟོག་པ་སོ་དྲུག་གསུངས་ན་རྟོག་པ་བཞི་ལས་་་་་་
གཟུང་རྟོག་གཉིས་དང་བཏགས་འཛིན་རྟོག་པ་རྣམས་ནི་ཤེས་སྒྲིབ་ཡིན་པར་གྲུབ་
པའི་ཕྱིར། གལ་ཏེ་དེ་དག་རང་རྒྱུད་པའི་ལུགས་ཡིན་གྱི་ཐལ་འགྱུར་བའི་ལུགས་
326



བློ་གསར་ཡིད་ཀྱི་དགའ་སྟོན་ལས་དབུ་མའི་སྐོར་གྱི་དྲིས་ལན།
མིན་ཞེ་ན། ཤེར་མདོ་ཡང་རང་རྒྱུད་པའི་གཞུང་དུ་ཁས་ལེན་དགོས་པར་འགྱུར་ཏེ།
དེ་ལས་ཀྱང་མཐོང་སྤང་གི་རྟོག་པ་གསུངས་པའི་ཕྱིར་རོ། །
ཐལ་འགྱུར་བའི་ལུགས་ལ་དེ་ལྟར་མི་བཞེད་པ་མི་འཐད་པར་ཐལ། སྒྲུབ་བྱེད་མེད་
པའི་ཕྱིར་རོ། །སྒྲུབ་བྱེད་མེད་ཚུལ་ནི་བརྒལ་ལན་ཉིན་སྣང་ལས་རྒྱས་པར་འབྱུང་
བས་ཡང་བཟློས་ཀྱིས་མི་བརྗོད་དོ།།མདོ་དགོངས་པ་ངེས་འགྲེལ་ལས་ཀྱང་ས་བཅུ་
པོ་རེ་རེ་ལ་ཤེས་སྒྲིབ་ཤིན་རྨོངས་གཉིས་རེ་དང༌། དེའི་གནས་ངན་ལེན་རེ་རེ་སྤང་
རྒྱུ་ཡོད་པར་གསུངས་པ་དབུ་མའི་ལུགས་ལའང་དེ་བཞིན་དུ་སློབ་དཔོན་ཆོས་བཤེས་
སོགས་བཞེད་ཅིང་། དབུས་མཐའ་དང་མངོན་པ་ཀུན་བཏུས་ལས་ས་བཅུ་པོར་ཤེས་
སྒྲིབ་སྤང་རྒྱུ་ཡོད་པར་གསུངས་སོ། །གལ་ཏེ་བདེན་འཛིན་ཡིན་ན་ཐལ་འགྱུར་བའི་
ལུགས་ལ་ཉོན་སྒྲིབ་ཡིན་པས་དེའི་ས་བོན་མ་སྤངས་བར་དུ་དེ་ཉིད་ཀྱི་བག་ཆགས་
ཤེས་སྒྲིབ་མི་སྤོང་ངོ་ཞེ་ན། འདི་ཤེར་མདོ་དང་མངོན་རྟོགས་རྒྱན་དང་འགལ་ཏེ་
དེར་རང་སངས་རྒྱས་ཀྱིས་གཟུང་བ་བདེན་མེད་དུ་རྟོགས་པས་ཤེས་སྒྲིབ་སྤངས་བར་
གསུངས་པའི་ཕྱིར་ཏེ། གཟུང་བ་བདེན་འཛིན་ཤེས་སྒྲིབ་མིན་ན་དེ་རྟོགས་པས་ཤེས་
སྒྲིབ་ཇི་ལྟར་སྤངས། ཐལ་འགྱུར་བའི་ལུགས་ལའང་འདི་བཞིན་དུ་འདོད་དགོས་ཏེ།
ཁྱེད་རྒྱུད་བླ་ཐལ་འགྱུར་བའི་གཞུང་དུ་བཞེད་པ་གང་ཞིག་དེ་ལས། འཁོར་གསུམ་
རྣམ་པར་རྟོག་པ་གང་། །དེ་ནི་ཤེས་བྱའི་སྒྲིབ་པར་འདོད། །ཅེས་གསུངས་པའི་ཕྱིར། །
གལ་ཏེ་འཁོར་གསུམ་རྣམ་པར་རྟོག་པའི་བག་ཆགས་ལ་གོའོ་ཟེར་ན། བག་ཆགས་
ལ་གོ་དགོས་ངེས་ཀྱི་རྒྱུ་མཚན་མེད་པར་མི་ཕམ་ཆོས་རྗེས་གསལ་བར་གསུངས་་་་་
ཟིན་ཏོ། ། དག་ཡིན།
བསོད་ནམས་ཀྱི་ཚོགས་རྒྱ་ཆེན་པོས་མ་ཟིན་པས་མ་དག་ས་བདུན་ན་མི་སྤོང་ཞེ་ན། །
འདི་ཡང་མངོན་རྟོགས་རྒྱན་དང་འགལ་ཏེ། དེ་ལས་ཉོན་མོངས་ཤེས་བྱ་ལམ་གསུམ་
327



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
གྱིས་༑ ༑ཉམས་ཕྱིར། ཞེས་རང་རྒྱལ་གྱིས་ཤེས་སྒྲིབ་སྤངས་བར་གསུངས་བས་རང་
རྒྱལ་གྱི་བསྐལ་བ་བརྒྱའི་ཚོགས་ཀྱིས་ཤེས་སྒྲིབ་སྤངས་ན་བྱང་སེམས་ཀྱིས་གྲངས་
མེད་གཉིས་ཀྱི་རིང་ལ་ཅིའི་ཕྱིར་མི་སྤོང་། རིགས་པས་ཀྱང་ཆོས་ཐམས་ཅད་བདེན་
མེད་མངོན་སུམ་དུ་མཐོང་ན་དེའི་མི་མཐུན་ཕྱོགས་སྒྲིབ་པ་ཅིའི་ཕྱིར་མི་སྤོང་སྟེ་་་་་་
འགལ་བ་སྟོབས་ལྡན་གྲུབ་པས་སོ། །ཉེ་བར་འཁོར་གྱིས་ཞུས་པའི་མདོ་ལས་ཀྱང་།
ཡེ་ཤེས་དང་ནི་ཉོན་མོངས་རྟག་པར་ཡང་། །དེ་དག་ནམ་ཡང་ལྷན་ཅིག་འགྲོགས་པ་
མེད་༑༑ཅེས་གསུངས་སོ། །དེས་ན་ལུང་རིགས་གཉིས་ཀས་མ་དག་ས་བདུན་དུ་ཤེས་
སྒྲིབ་སྤང་པ་ཡོད་པར་གྲུབ་བོ། །དག་སར་ཤེས་སྒྲིབ་འབའ་ཞིག་སྤོང་བ་ནི་མདོ་
དགོངས་པ་ངེས་འགྲེལ་དང་། འཇུག་པ་རྩ་འགྲེལ་ལས་ཤེས་སོ། །དེ་ལྟར་མ་དག་
ས་བདུན་ན་ཉོན་སྒྲིབ་སྤང་རྒྱུ་མེད་པར་རོང་སྟོན་དང་གོ་རམས་སོགས་འདོད། ཡོད་
པར་རྗེ་ཡབ་སྲས་དང་པཎ་ཆེན་ཤཱཀྱ་མཆོག་ལྡན་སོགས་བཞེད། ཤེས་སྒྲིབ་སྤང་རྒྱུ་
མེད་པར་རྗེ་ཡབ་སྲས་བཞེད་ལ། ཡོད་པར་སྔ་རབས་ཀྱི་མཁས་པ་ཕལ་མོ་ཆེས་
བཞེད་དོ། །
བས
:
མཐའ་གཉིས་སུ་མ་ལྷུང་བ་ནི་མི་ཕམ་རྒྱ་མཚོའི་ལུགས་སུ་སྣང་ངོ༌། །དེ་ལ་སྔོན་གྱི་
དུས་སུ་བྱོན་པའི་ས་ལ་གནས་པའི་བྱང་སེམས་ཆེན་པོ་རྗེ་བཙུན་ཙོང་ཁ་པ་དང་།
ཀུན་མཁྱེན་བསོད་ནམས་སེང་གེ་ལ་སོགས་མཁས་པ་ཆེན་པོ་དེ་དག་ནི་ཉིན་་་་་
བཞིན་སངས་རྒྱས་དུ་མའི་དྲུང་ནས་ཆོས་ཀྱི་རྣམ་གྲངས་ཚད་མེད་པ་གསན་ནས་དོན་
ཉམས་སུ་མྱོང་པ་ཡིན་པས་དེ་དག་གི་གསུངས་ལ་ནི་སྐྱོན་ཞིག་ག་ལ་ཡོད། སྒྲ་ཇི་
བཞིན་པ་ལ་གནོད་བྱེད་ཡོད་པ་ལྟར་སྣང་ཡང་དགོས་པ་དང་དགོངས་གཞི་བསམ་
གྱིས་མི་ཁྱབ་པ་ཡོད་ངེས་པས་དོན་ལ་སྐྱོན་ཞིག་ཡོད་མི་སྲིད་དོ། །དེ་ལྟར་མིན་ཡང་
སྔོན་གྱི་མཁས་པ་སྐྱེས་སྦྱངས་ཀྱི་རྣམ་དཔྱོད་ཕུལ་དུ་བྱུང་བ་དང་ལྡན་པ་རྣམས་ཀྱིས་
328



བློ་གསར་ཡིད་ཀྱི་དགའ་སྟོན་ལས་དབུ་མའི་སྐོར་གྱི་དྲིས་ལན།
མཛད་པའི་གཞུང་དེ་དག་ནི། ཇི་སྐད་དུ། སློབ་དཔོན་བཟང་པོའི་ཞལ་སྔ་ནས་ཀྱིས།
མཁས་མཆོག་རྣམས་ཀྱིས་ཉིན་དང་ཉིན་ལ་མ་དཔྱད་དངོས་པོའི་ཚུལ་དེ་གང་ཞིག་
ཡོད༑ ཅེས་གསུངས་པ་ལྟར། དཔྱད་པ་མཐར་ཕྱིན་ནས་མཛད་པའི་གཞུང་བསྟན་
པ་རིན་པོ་ཆེའི་རྒྱན་དུ་གྱུར་པ་འབའ་ཞིག་ཡིན་ན་དུས་མཐར་སྐྱེས་པའི་བྱིས་པ་བསོད་
ནམས་དང་བློ་གྲོས་གཉིས་ཀ་ཉམས་པ་དག་གིས་ཟུར་ཟ་ཁུལ་བྱེད་པ་ནི་བཞད་གད་
ཀྱི་གནས་སུ་འོས་པས་སུ་ཞིག་ཡིད་རྟོན་པར་བྱེད། དེ་ལྟ་ནའང་ཀུན་མཁྱེན་མི་ཕམ་
རྒྱ་མཚོའི་རྗེས་སུ་འབྲངས་ཏེ་རང་གཞན་གྱི་ལུགས་ལ་སྤང་བྱ་སྤོང་ཚུལ་མི་འདྲ་བ་ཡོད་
ཚུལ་ཅུང་ཟད་སྨྲས་སོ། ། ལྟ་བ་
དྲི་བ་དྲུག་པ། ཐལ་འགྱུར་ཐ་སྙད་འཇིག་རྟེན་ལྟར། །འཇོག་ན་འཇིག་རྟེན་གང་ལ་
གཟུང་། །ཞེས་གསུངས་སོ། །དེ་ལ་འཇིག་རྟེན་ཞེས་པ་སྐབས་འདིར་གྲུབ་མཐས་
བློ་མ་བསྒྱུར་བ་ཁོ་ན་ལ་འཇོག་པ་མ་ཡིན་པར་གྲུབ་མཐས་བློ་བསྒྱུར་མ་བསྒྱུར་ཐམས་
ཅད་ཀྱི་མ་བརྟགས་མ་དཔྱད་པའི་བློ་གནོད་མེད་ལ་ཇི་ལྟར་སྣང་བ་དེར་གཟུང་བར་
བྱ་སྟེ། ཀུན་མཁྱེན་མི་ཕམ་ཆོས་རྗེའི་གསུང་སྒྲོས་ལས། འཇིག་རྟེན་ངོར་བྱས་བདག་
ནི་སྨྲ་བར་བྱེད། །ཅེས་པ་ཐ་སྙད་ཐམས་ཅད་གཞན་ངོར་སྐྱེལ་བ་མིན་གྱི། ཐལ་
འགྱུར་བ་ཡང་ཐ་སྙད་བྱེད་པ་ལ་འཇིག་རྟེན་དེའི་ཁོངས་སུ་གཏོགས་ཏེ། འཇིག་རྟེན་
ཅེས་རྟེན་འབྱུང་གི་སྣང་བ་འདི་ལྟར་བསླུ་མེད་འདི་ལ་ཟེར་བ་གོ་དགོས་སོ། །
ཞེས་དང་། རིགས་ལམ་རབ་གསལ་དེ་ཉིད་སྣང་བྱེད་ལས། འཇིག་རྟེན་པའི་ལུགས་
ཞེས་བྱ་བ་གཞན་ངོ་ཙམ་དུ་སྟོན་པ་ནི་མ་ཡིན་ཏེ་བརྟེན་ནས་འབྱུང་བའི་སྣང་བ་གང་
ཞིག་རང་གཞན་ཐམས་ཅད་ལ་བསླུ་མེད་དུ་སྣང་བ་དེ་ཇི་ལྟར་སྣང་བ་དེ་ཙམ་ཞིག་
དོན་དམ་པར་ཡོད་མེད་དུ་མ་དཔྱད་པར་ཁས་ལེན་པ་ཡིན་ནོ། །ཞེས་གསུངས་པའི་
ཕྱིར་རོ། །
329



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
དེ་ལྟར་ཡང་སློབ་དཔོན་ཟླ་བ་གྲགས་པས། གནོད་པ་མེད་པའི་དབང་པོ་དྲུག་རྣམས་
ཀྱིས༑ །གཟུང་བ་གང་ཞིག་འཇིག་རྟེན་གྱིས་རྟོགས་ཏེ། །ཞེས་གསུངས་སོ། །འཇིག་
རྟེན་གྱི་ངོས་འཛིན་འདི་བཞིན་དུ་རྗེ་ཡབ་སྲས་དང་། རོང་སྟོན། གོ་རམས་རྣམས་
ཀྱང་བཞེད་དོ། །དྲི་བ་བདུན་པ། མི་གཅིག་མཐུན་སྣང་བལྟ་བྱ་དེ། །བདེན་པ་
གཉིས་ལས་གང་ཞིག་ཡིན། །ཞེས་གསུངས་སོ། །དེ་ལ་གནས་ཚུལ་མཐར་ཐུག་པའི་
བལྟ་གཞི་ནི་སེམས་ཀྱི་རང་བཞིན་སྟོང་གསལ་འདུས་མ་བྱས་པ་བདེར་གཤེགས་་་་
སྙིང་པོའི་མིང་ཅན་འདི་ཡིན་ཏེ། ངེས་སྒྲོན་ལས། དེས་ན་རང་གི་ལུགས་ལ་ནི། །སྣང་
སྟོང་རིས་སུ་མ་ཆད་པའི། །གཞི་ཉིད་ཅིར་ཡང་མ་གྲུབ་པ། །གང་སྣང་ཀུན་ལ་མཉམ་
པའི་ཕྱིར། །ཞེས་གསུངས་སོ། །དེས་ན་གནས་སྣང་གི་བདེན་གཉིས་ཀྱི་དབང་དུ་
བྱས་ན་དོན་དམ་བདེན་པ་ཁོ་ན་དང་། སྣང་སྟོང་གི་བདེན་གཉིས་ཀྱི་དབང་དུ་བྱས་
ན་བདེན་པ་གཉིས་ཀའི་ཆ་ཡོད་དོ། ། པར་ དུ་བ་སློང་བ་།
འོ་ན་བདེར་གཤེགས་སྙིང་པོ་དེ་མཐར་ཐུག་གི་བལྟ་གཞི་ཇི་ལྟར་ཡིན་ཞེ་ན། རྒྱུད་བླ་
མ་ལས། ས་ནི་ཆུ་ལ་ཆུ་རླུང་ལ། །རླུང་ནི་མཁའ་ལ་རབ་ཏུ་གནས། །མཁའ་ནི་རླུང་
དང་ཆུ་དག་དང་། །ས་ཡི་ཁམས་ལ་གནས་མ་ཡིན། །དེ་བཞིན་ཕུང་པོ་ཁམས་དབང་
རྣམས༑ ༑ལས་དང་ཉོན་མོངས་དག་ལ་གནས། །ལས་དང་ཉོན་མོངས་ཚུལ་བཞིན་
མིན༑ །ཡིད་ལ་བྱེད་ལ་རྟག་ཏུ་གནས། །ཚུལ་བཞིན་མ་ཡིན་ཡིད་བྱེད་ནི། །སེམས་
ཀྱི་དག་པ་ལ་རབ་གནས། །སེམས་ཀྱི་རང་བཞིན་ཆོས་རྣམས་ནི། །ཐམས་ཅད་
ལའང་གནས་པ་མེད། །ཅེས་ཕུང་སོགས་ལས་ཉོན་ལས་བྱུང་ཞིང་། ལས་ཉོན་ཚུལ་
མིན་ཡིད་བྱེད་ལས་བྱུང་ལ། དེ་སེམས་ཀྱི་རང་བཞིན་འོད་གསལ་ལས་བྱུང་བར་
གསུངས་པས་སེམས་ཀྱི་རང་བཞིན་འོད་གསལ་བ་དེ་ཉིད་དངོས་པོ་ཐམས་ཅད་ཀྱི་
གཞི་མཐར་ཐུག་པའོ། །
330



བློ་གསར་ཡིད་ཀྱི་དགའ་སྟོན་ལས་དབུ་མའི་སྐོར་གྱི་དྲིས་ལན།
ཡང་དེ་ཉིད་ལས། ཇི་ལྟར་རྟོག་མེད་བདག་ཉིད་ཅན། །ནམ་མཁའ་ཀུན་ཏུ་རྗེས་སོང་
ལྟར༑༑སེམས་ཀྱི་རང་བཞིན་དྲི་མེད་དབྱིངས། །དེ་བཞིན་ཀུན་ཏུ་འགྲོ་བ་མེད། །ཞེས་
དང་།ཇི་ལྟར་འཇིག་རྟེན་ཐམས་ཅད་དུ། །ནམ་མཁའ་ལ་ནི་སྐྱེ་ཞིང་འཇིག །དེ་བཞིན་
འདུས་མ་བྱས་དབྱིངས་ལ། །དབང་པོ་རྣམས་ནི་སྐྱེ་ཞིང་འཇིག །ཅེས་དངོས་པོ་རྣམས་
ནི་སྐྱེ་ཡང་སེམས་ཀྱི་རང་བཞིན་འོད་གསལ་བ་དེའི་ངང་ནས་སྐྱེ་ལ་འཇིག་ཀྱང་དེའི་
ཀློང་དུ་འཇིག་ད་ལྟ་ཡང་དེའི་ངང་དུ་གནས་པར་གསུངས་ཤིང་དངོས་པོ་ཐམས་ཅད་
ལ་དེས་ཆབ་རེ་རེ་ལ་ཆུ་བཞིན་དུ་ཁྱབ་པས་ཆོས་ཀུན་གྱི་རང་བཞིན་ཡིན་པས་ཐུན་
མོང་གི་བལྟ་གཞིར་བཟུང་ངོ༌། །འདི་ལ་འགའ་ཞིག་གཞན་སྟོང་ཞེས་མིང་འདོགས་
སོ༑ ༑གཞན་སྟོང་དང་རང་སྟོང་ནི་ཅི་བརྗོད་ཀྱང་འགལ་བ་མེད་པར་སེམས་ལ། །
དོན་ལ་ཚུལ་འདི་ཉིད་ཀྱི་སྟེང་ནས་སྤྱིར་ངེས་དོན་གྱི་མདོ་དང་རྒྱུད་སྡེ་རྣམས་ཀྱི་དགོངས་
པ་དང༌། བྱེ་བྲག་ཏུ་བཀའ་འཁོར་ལོ་བར་ཐའི་དགོངས་པ་དང༌། ཁྱད་པར་དུ་ས་དགེ་
བཀའ་བརྒྱུད་རྙིང་མ་ཇོ་ནང་བཅས་ཀྱི་མཁས་གྲུབ་ཆེན་པོ་རྣམས་ཀྱི་དགོངས་པ་འགལ་
མེད་གནད་གཅིག་ཏུ་འགྱུར་ཚུལ་རྒྱས་པར་བརྗོད་དུ་ཡོད་ཀྱང་མི་སྤྲོའོ། །གནས་སྐབས་
ཀྱི་ཐུན་མོང་བལྟ་བྱ་འཇོག་ཚེ་དེ་ནི་ཀུན་རྫོབ་ཀྱི་བདེན་པས་བསྡུས་ཏེ་ཚུར་མཐོང་
གི་ཡུལ་ཡིན་དགོས་པའི་ཕྱིར་རོ། །དྲི་བ་བརྒྱད་པ། ཀློང་ཆེན་གནས་ལུགས་མཛོད་
འགེལ་ལས། །ཧ་ཤང་གསུངས་པ་དོན་གནས་ཀྱང༌། །བློ་དམན་རྣམས་ཀྱིས་མ་ཤེས་
གསུངས། །མི་ཕམ་དགོངས་པར་མི་འགལ་ལམ། །བློ་དམན་པ་དེ་སུ་ལ་ཟེར། །ཞེས་
གསུངས་སོ། །
ན་
འདིའི་ལན་ལྟ་བའི་དཔྱད་པ་དྲང་སྲོང་རྒན་པོ་དགྱེས་པའི་མཆོད་སྤྲིན་དུ་བྲིས་ཟིན་
པས་དེར་གཟིགས་འཚལ། དྲི་བ་དགུ་བ། སློབ་དཔོན་བྷ་བྱས་སངས་བསྐྱངས་ལ།།
ཐལ་བས་བཟློགས་པ་འཕེན་དགོས་པས། །རང་གི་ལུགས་དང་འགལ་ཞེས་བརྗོད།།
331



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
བྷ་བྱས་རང་གི་ཐལ་འགྱུར་གྱིས། །བཟློགས་འཕེན་ཁྱབ་པ་ཁས་ལེན་ནམ། །ཞེས་
གསུངས་སོ། །འདིའི་དོན་ནི་སློབ་དཔོན་སངས་བསྐྱངས་ཀྱིས། བུདྡྷ་པཱ་ལི་ཏ་ལས། །
དངོས་པོ་རྣམས་བདག་ཉིད་ལས་སྐྱེ་བ་མེད་དེ། དེ་དག་གི་སྐྱེ་བ་དོན་མེད་པ་ཉིད་དུ་
འགྱུར་བའི་ཕྱིར། སྐྱེ་བ་ཐུག་པ་མེད་པ་ཉིད་དུ་འགྱུར་བའི་ཕྱིར་རོ། །ཞེས་གསུངས་
ལ༑ ལེགས་ལྡན་འབྱེད་ཀྱི་ཤེས་རབ་སྒྲོན་མེ་ལས། དེ་ནི་རིགས་པ་མ་ཡིན་ཏེ།
གཏན་ཚིགས་དང་དཔེ་མ་བརྗོད་པའི་ཕྱིར་དང་། གཞན་གྱིས་སྨྲས་པའི་ཉེས་པ་མ་
བསལ་བའི་ཕྱིར་རོ། །གླགས་ཡོད་པའི་ཚིག་ཡིན་པའི་ཡང་ཕྱིར་ཏེ། སྐབས་ཀྱི་དོན་
ལས་བཟློག་པས་བསྒྲུབ་པར་བྱ་བ་དང༌། དེའི་ཆོས་བཟློགས་པའི་དོན་མངོན་པས་
དངོས་པོ་རྣམས་གཞན་ལས་སྐྱེ་བར་འགྱུར་བ་དང༌། སྐྱེ་བ་འབྲས་བུ་དང་བཅས་པ་
ཉིད་དུ་འགྱུར་བ་དང༌། སྐྱེ་བ་ཐུག་པ་ཡོད་པར་འགྱུར་བའི་ཕྱིར་མཛད་པའི་མཐའ་
དང་འགལ་བར་འགྱུར་རོ། ། བར་དོ་བ་
ཞེས་སྐྱོན་གསུམ་བརྗོད་པ་ལས། ཐ་མ་འདིར་སྔ་རབས་པས་གཏན་ཚིགས་ཐལ་
འགྱུར་ཡིན་ན་བཟློགས་པ་འཕེན་དགོས་པས་དེ་ལྟ་ན་རང་གི་གྲུབ་མཐའ་དང་འགལ་
ཞེས་བཀྲལ་བ་ལ་ཕྱི་རབས་པ་འགས་གཏན་ཚིགས་ཐལ་འགྱུར་ཡིན་ན་བཟློགས་པ་
འཕེན་པས་ཁྱབ་པ་ནི་རིགས་ལམ་ལ་བློ་ཅུང་ཟད་ཕྱོགས་པས་ཀྱང་ཁས་མི་ལེན་ན་
ལེགས་ལྡན་འབྱེད་ལྟ་བུའི་ཡོངས་སུ་རྫོགས་པའི་པཎྜི་ཏ་ཆེན་པོས་ཏེ་ལྟར་ཁས་ག་ལ་
ལེན། དེས་ན་གཏན་ཚིགས་ཐལ་འགྱུར་ཡིན་ན་ཞེས་པའི་དོན་མིན། 1:|:ཀྱི་བླ་ན་
ཞེས་གསུངས་ན་རང་ལུགས་ལ་ཕྱོགས་གང་ཁས་བླང་ཞེས་པའོ། །དེ་ལ་ཤེས་རབ་
སྒྲོན་མེ་དང་འགྲེལ་བཤད་གཉིས་ཀ་ལས་གླགས་ཡོད་པའི་ཚིག་ཡིན་པའི་ཕྱིར་ཞེས་
པ་ཙམ་ལས་མ་གསུངས་ཀྱང་དེའི་དོན་ནི་ཟླ་བས་འཇུག་འགྲེལ་ལས། ལེགས་ལྡན་
གྱི་སྐྱོན་བརྗོད་པ་འགོད་ཚེ་ཐལ་བར་འགྱུར་བའི་ཚིག་ཡིན་པའི་ཕྱིར་སྐབས་ཀྱི་དོན་
332



བློ་གསར་ཡིད་ཀྱི་དགའ་སྟོན་ལས་དབུ་མའི་སྐོར་གྱི་དྲིས་ལན།
ལས་བཟློགས་པས་སོགས་ཞེས་གསུངས་ཤིང་དེའི་འགྲེལ་བཤད་ལས་ཀྱང་། ཐལ་
འགྱུར་ནི་ངག་ཡིན་པའི་ཕྱིར། ཞེས་གསུངས་ལ། འཇུག་འགྲེལ་ལས། སྐྱོན་དེ་སྤོང་
བའི་སྐབས་སུ་ཡང་
། ཐལ་བར་འགྱུར་བ་བཟློགས་པའི་དོན་དང་ཡང་ཕ་རོལ་ཉིད་
འབྲེལ་བ་ཡིན་གྱི་ཞེས་དང་། ཐལ་བ་ལས་བཟློགས་པ་བསྒྲུབས་པས་ཞེས་དང་། ་
དེའི་ཕྱིར་ཐལ་བ་བསྒྲུབས་པ་ནི་ཞེས་དང༌། ཐལ་བ་ལས་བཟློགས་པའི་དོན་དུ་
འགྱུར་བ་ཡོད་པ་མ་ཡིན་ནོ། །ཞེས་གསུངས་པས། ལེགས་ལྡན་འབྱེད་ཀྱིས་སངས་
རྒྱས་བསྐྱངས་ཀྱི་ངག་དེ་ཐལ་འགྱུར་ཡིན་པས་དེས་སྐབས་འདིར་བཟློགས་པ་འཕེན་
དགོས་ཞེས་བརྗོད་པ་ཡིན་པར་ནི་ཤིན་ཏུ་གསལ་ལོ། །
འཇུག་འགྲེལ་དང་ཚིག་གསལ་གཉིས་ཀ་ལས། གལ་ཏེ་བདག་ལས་སྐྱེ་བ་མ་ཡིན་
པ་ཉིད་ཞེས་བྱ་བར་ངེས་པར་བཟུང་བ་ན། གཞན་ལས་སྐྱེའོ་ཞེས་མི་འདོད་པ་ཉིད་
དུ་འགྱུར་བ་མ་ཡིན་ནམ་ཞེ་ན་མ་ཡིན་ཏེ། མེད་པར་དགག་པ་བརྗོད་པར་འདོད་
པའི་ཕྱིར་རོ། །ཞེས་པའི་དོགས་སློང་དང་ལན་དེའང་འདི་དང་གཅིག་གོ །དེ་ལྟ་
ནའང་ལེགས་ལྡན་གྱི་ཐལ་འགྱུར་ཡིན་ན་རང་རྒྱུད་འཕེན་པས་ཁྱབ་ཅེས་ཁས་ལེན་
པ་མ་ཡིན་མོད། སྤྱིར་རང་རྒྱུད་པས་སྐྱེ་སོགས་འགོག་པའི་གཏན་ཚིགས་ཐལ་འགྱུར་
རྣམས་ཀྱིས་རང་རྒྱུད་འཕེན་པར་བཞེད་ལ། ཐལ་འགྱུར་བས་མི་འཕེན་པར་འདོད་
པ་ནི་ཁྱད་པར་རོ། །དེས་ན་ཚུལ་འདི་ལ་ནི་རོང་སྟོན་ཆེན་པོའི་རྩ་ཊིཀ་ལས། སློབ་
དཔོན་ལེགས་ལྡན་འབྱེད་ཀྱིས་དེ་ལ་སྐྱོན་བརྗོད་པ་ནི། དངོས་སུ་བཀོད་པའི་ངག་
འདིར་རང་རྒྱུད་དུ་འདོད་ན་མི་འཐད་དེ། གཏན་ཚིགས་དང་དཔེ་མ་བརྗོད་པའི་
ཕྱིར། ཐལ་འགྱུར་དུ་འདོད་ན། བཟློགས་པའི་སྒོ་ནས་རང་རྒྱུད་འཕེན་དགོས་ཏེ། །
འདིར་རང་རྒྱུད་གདོན་མི་ཟ་བར་བྱ་དགོས་ལ། ལོགས་སུ་རང་རྒྱུད་བཀོད་པ་མི་
སྣང་བའི་ཕྱིར་རོ། ། ཀུ ན ་
333



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཞེས་གསུངས་པ་ཉིད་འཐད་པར་སེམས་ཏེ། དབུ་མ་སྣང་བ་ལས། ཁོ་བོ་ཅག་ཀྱང་
ཚིག་ཙམ་གྱིས་ཆོས་ཐམས་ཅད་ངོ་བོ་ཉིད་མེད་པར་སྒྲུབ་པ་ཡང་མ་ཡིན་ལ། ཐལ་
བར་སྒྲུབ་པ་ཙམ་གྱིས་ཀྱང་མ་ཡིན་ནོ། །འོ་ན་ཅི་ཞེ་ན། ཡང་དག་པའི་ཚད་མ་ཉིད་
ཀྱིས་སྒྲུབ་བོ། །ཞེས་གསུངས་པ་ལྟར་ཐལ་འགྱུར་ཙམ་གྱིས་ཕ་རོལ་པོའི་རྒྱུད་ལ་
རྗེས་དཔག་བསྐྱེད་མི་ནུས་པས་གཉིས་ཀ་ལ་ཚད་མས་གྲུབ་པའི་རང་རྒྱུད་འགོད་་་་
དགོས་པར་འདོད་པའི་ཕྱིར་རོ། །མདོར་ན་ལེགས་ལྡན་འབྱེད་ཀྱིས་སྐབས་འདིའི་
སངས་རྒྱས་བསྐྱངས་ཀྱི་ཐལ་འགྱུར་ཏེ་བཟློགས་ན་སྐྱེ་བ་དོན་དང་བཅས་པ་དང༌། རྒྱུ་
ཐུག་པ་དང་བཅས་པ་ཡིན་ཏེ། གཞན་ལས་སྐྱེ་བའི་ཕྱིར། ཞེས་པར་འགྱུར་ལ་དེ་ལྟ་
ན་སངས་རྒྱས་བསྐྱངས་རང་ཉིད་ཀྱིས་གཞན་སྐྱེ་མི་བཞེད་པ་སོགས་དང་འགལ་ལོ་
ཞེས་བརྗོད་པ་ཡིན་ཏེ། འཇུག་པའི་འགྲེལ་བཤད་ལས། དངོས་པོ་རྣམས་གཞན་
ལས་སྐྱེ་བར་བསྒྲུབས་པས་རང་གི་གྲུབ་པའི་མཐའ་དང་འགལ་བར་འགྱུར་རོ་ཞེའོ།།
ཞེས་ གསུངས་སོ། །ཤེས་རབ་སྒྲོན་མེའི་འགྲེལ་བཤད་ལས། དེ་ལྟར་གྱུར་ན་ཉེས་
པ་ཅི་ཡོད་ཅེས་འདྲི་བའི་ཕྱོགས་སྔ་མ་ཁོང་ནས་བྱུང་བ་དེའི་ལན་མཛད་པའི་མཐའ་
དང་འགལ་བར་འགྱུར་རོ་ཞེས་བྱ་བ་སྨྲས་ཏེ། འདི་ལྟར་སློབ་དཔོན་གྱི་ལུང་ལས། །
དངོས་པོ་རྣམས་གཞན་ལས་སྐྱེ་བར་མི་བཞེད་པ་དང༌། སྐྱེ་བ་འབྲས་བུ་དང་བཅས་
པར་མི་བཞེད་པ་དང༌། སྐྱེ་བ་ཐུག་པ་ཡོད་པར་མི་བཞེད་པའི་གྲུབ་པའི་མཐའ་དང་
འགལ་བར་འགྱུར་རོ། ། དེ འི ་
་
ཞེས་གསུངས་ལ་གཞན་དག་ལེགས་ལྡན་འབྱེད་ཀྱིས་གཞན་སྐྱེ་བཞེད་པ་ཙམ་ཡང་
ཁོང་དུ་མ་ཆུད་དོ། །ཞེས་བཀག་ཀྱང༌། དེའི་དོན་ནི་སངས་རྒྱས་བསྐྱངས་ཁྱོད་ཀྱིས་
སློབ་དཔོན་ཀླུ་སྒྲུབ་ཀྱི་ལུང་ལས་གཞན་སྐྱེ་སོགས་མི་བཞེད་པར་འདོད་པ་དང་འགལ་
ལོ་ཞེས་པའི་དོན་ཡིན་ནམ་སྙམ་མོ། །དེ་ལ་སློབ་དཔོན་ཟླ་བས་སྐྱོན་སྤོང་མཛད་ཚུལ་
334



བློ་གསར་ཡིད་ཀྱི་དགའ་སྟོན་ལས་དབུ་མའི་སྐོར་གྱི་དྲིས་ལན།
ནི༑ ཚིག་གསལ་ལས། ཐལ་བར་འགྱུར་བ་བཟློགས་པའི་དོན་དང་ཡང་ཕ་རོལ་པོ་
ཉིད་འགྲེལ་བ་ཡིན་གྱི། ཁོ་བོ་ཅག་མ་ཡིན་ཏེ་རང་ལ་དམ་བཅའ་བ་མེད་པའི་ཕྱིར་
རོ༑ །དེའི་ཕྱིར་ཁོ་བོ་ཅག་ལ་གྲུབ་པའི་མཐའ་དང་འགལ་བ་ག་ལ་ཡོད། ཅེས་ཐལ་
བ་བཟློགས་པ་ནི་ཕ་རོལ་པོ་ཁས་ལེན་དང་བཅས་པ་རྣམས་ལ་ཡོད་ཀྱི་ཁོ་བོ་ཅག་ལ་
རང་གིས་ཁས་བླངས་པ་ཅི་ཡང་མེད་པར་ཕ་རོལ་པོའི་ཁས་ལེན་ནང་འགལ་བསྟན་
པ་ཙམ་ཡིན་པས་ཅི་ཡང་ཁས་མ་བླངས་ན་གྲུབ་མཐའ་དང་འགལ་རྒྱུ་ཅི་ཞིག་ཡོད་
ཅེས་གསུངས་པ་ཡིན་ནོ། །དེ་ལྟར་སྐྱོན་བརྗོད་པ་དང་ལན་འདེབས་ཚུལ་འདིར་ཐལ་
རང་གི་གྲུབ་མཐའི་གནད་ཤིན་ཏུ་ཆེན་པོ་ཡོད་དོ། །འཆད་ཚུལ་འདི་ལ་ཕྱི་རབས་
པས་སྐྱོན་མང་དུ་བརྗོད་པ་དགོས་པའི་དབང་གིས་ཡིན་མོད། དོན་ལ་ནི་གཅིག་ཀྱང་
མི་འབབ་བར་མཐོང་ངོ༌། །དེས་ན་འཆད་ཚུལ་འདི་རྒྱ་བོད་ཀྱི་མཁས་པ་ཆེན་པོ་
རྣམས་བཞེད་ལ་ཟླ་བའི་དགོངས་པ་མ་བསྐྱོགས་པ་ཡིན་པར་ཚིག་གསལ་ལ་བལྟས་
པ་ཙམ་གྱིས་ཤེས་ཤིང་མཉམ་པ་ཉིད་ཀྱི་དོན་གཏན་ལ་དབབ་པ་ལ་ཤིན་ཏུ་གལ་ཆེ་
བ་ཡིན་པས་ཚིག་གསལ་ཉིད་ཀྱི་སྟེང་ནས་ཞིབ་པར་ཤེས་པར་བྱ་དགོས་སོ། །
སྨྲས་པ།
བ་ དེ་ལྟར་དྲི་བ་ཡིད་འོང་མེ་ན་ཀ །
དཀའ་གནད་སྨིན་མའི་འཁྲི་ཤིང་བསྐྱོད་པ་ལ། །
རྗེས་ཆགས་གཞོན་ནུའི་སེམས་ཀྱི་བརྟན་པ་ནི། །
ཆུ་ཡི་ཟླ་གཞོན་ཉིད་ལ་ཅོ་འདྲི་བྱེད། །
གང་ཕྱིར་ཚོར་འདུ་དོན་གཉེར་བ། །
གོ་ལྡོག་གྱུར་པ་དུས་ཀྱི་མཐར།།
ལེགས་གསུང་ཆོས་ཀྱི་བགྲོ་བ་ནི། །
335་



1:|
།
དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཉིན་སྐར་དག་གི་རྗེས་འགྲོའི་ཕྱིར། །
ཀྱེ་མ་རབ་གནག་མི་ཤེས་སྨག་རུམ་ན། ། 1:|:
བློ་གྲོས་སྲིན་བུའི་འོད་དཀར་ན་ཕྲ་བས། ། ཁྲོ་
འཕགས་པའི་སྤྱོད་ཡུལ་ཟབ་དོན་འཆི་མེད་ལམ། །
གསལ་བར་འདོད་པ་རང་ཉིད་འཁྲུལ་མིན་ནམ། །
་་་་ : འོན་ཀྱང་བདག་བློ་མུན་པའི་སྤྱིལ་ཆུང་དུ། ། ང་བས་།
འཇམ་དབྱངས་སྤྲུལ་བའི་ཟློས་གར་མི་ཕམ་རྗེའི། ། བྱ་
ལེགས་བཤད་གསུང་གི་སྒྲོན་མེ་བཏེགས་པ་ལས། ། ཀུན་
ཉེར་ཐོབ་སྣང་བའི་ཆ་ཙམ་འདི་ན་གསལ། ། བན་
དེ་ལས་ཐོབ་པའི་ལེགས་བྱས་ནི། །
ཉིན་མོར་བྱེད་པའི་འོད་རླབས་ཀྱིས། །
ཐུབ་བསྟན་པདྨའི་ཚེམས་ཕྲེང་དག །
སྲིད་པའི་མཐར་ཡང་དགོད་གྱུར་ཅིག ། །
ལུགས་གཉིས་དུང་སེམས་འདྲིས་པ་གྲོགས་ཀྱི་ཚོགས། །
སྐྱེ་ཞིང་སྐྱེ་བར་རབ་འབྱམས་ཞིང་རྣམས་སུ། །
མཚུངས་མེད་བླ་མའི་སྤྱན་སྔར་མཉམ་ཚོགས་ནས། ། ་་།
ཆོས་འཛིན་ཆོས་ཀྱི་བགྲོ་བ་བྱེད་པར་ཤོག །
ཅེས་པ་འདི་ནི་ཉེ་ཆར་ལོ་མཇུག་གི་བགྲོ་གླེང་ཚོགས་པའི་སྐབས་སུ་དབུ་མའི་འཛིན་གྲྭ་ནས་ཤར་རྒྱལ་
མོ་ཚ་བ་རོང་པ་བསོད་དར་དང་རིག་དར་གཉིས་ཀྱིས་དྲི་བ་འདི་དག་བཀོད་པ་ལ་ལན་གྱི་རྣམ་བཞག་
མདོར་བསྡུས་ཙམ་ཞིག་ ཁ་ ཆོས་ པ་ ཚུལ་ ཁྲིམས་ བློ་གྲོས་ཀྱིས་ཆུ་ སྤྲེལ་ ཟླ་ ཚེས་ ལ་ བྲིས་ པ་ དགེ་
ལེགས་སུ་གྱུར་ཅིག། །།
336



བློ་གསར་ཡིད་ཀྱི་དགའ་སྟོན་ལས་རང་སྟོང་གཞན་སྟོང་གི་རྣམ་གཞག
༄༅། །རང་སྟོང་གཞན་སྟོང་གི་རྣམ་གཞག་བསྡུས་པ་ལུང་
རིགས་སྤྲིན་དཀར་གླལ་བའི་སྒྲ་དབྱངས་
དྲ་བ་བརྒྱ་དང་ད་ག་ ཞེ ས་བྱ་བ་བཞུགས། དེ་འགགས་
: 2 1 :|: ཀྱི་ : 1:
1:|:ཀྱི ན་མོ་གུ་རུ་ཨ་ཛི་ཏ་ཡ། འ 1:|:ཀྱི ང 1:|:
ཀྱང་མདོ་སྔགས་རྒྱ་མཚོའི་དགོངས་པའི་ཕུགས། ། : ་
བ་ངེས་དོན་བདེར་གཤེགས་སྙིང་པོ་ནི། ། མ ་
འདི་ཞེས་སྟོན་པའི་བཀའ་དྲིན་ཅན། །
ཀྱི་ མ ཚུངས་མེད་བླ་མས་ཤིས་པ་སྩོལ། །73 2
་
དེ་ལ་འདིར་རང་སྟོང་དང་གཞན་སྟོང་གི་རྣམ་གཞག་མདོར་བསྡུས་སུ་བརྗོད་པ་ལ་ལྔ་
སྟེ༑ སོ་སོའི་ངོ་བོ། དབྱེ་བ། གནས་སྐབས་ཕན་ཚུན་དགག་སྒྲུབ་མཛད་ཚུལ།
མཐར་ཐུག་དགོངས་པ་གཅིག་ཏུ་འབབ་ཚུལ། ཕན་ཡོན་གྱི་སྒོ་ནས་སྤྲོ་བ་བསྐྱེད་
པའོ༑ །དང་པོ་ལ་གཉིས་ཏེ་རང་སྟོང་གི་ངོ་བོ་དང་། གཞན་སྟོང་གི་ངོ་བོའོ། །
དང་པོ་རང་སྟོང་གི་ངོ་བོའམ་མཚན་གཞི་ནི། རྩ་ཤེས་ལས། བདག་ལས་མ་ཡིན་
གཞན་ལས་མིན། །གཉིས་ལས་མ་ཡིན་རྒྱུ་མེད་མིན། །དངོས་པོ་གང་དག་གང་ན་
ཡང་༑ ༑སྐྱེ་བ་ནམ་ཡང་ཡོད་མ་ཡིན། །ཞེས་པ་འདི་ཡིན་ཏེ་དེའི་དགོངས་པ་མཐར་
ཐུག་ལྟར་ན་འཕགས་པའི་མཉམ་བཞག་ཡེ་ཤེས་ཀྱི་ཡུལ་གྱི་དབང་དུ་བྱས་ཏེ་འཁོར་
འདས་ཀྱི་ཆོས་ཐམས་ཅད་རང་གི་ངོ་བོ་སྟོང་པ་ སྤྲོས་ པའི་མཚན་མ་མ་ལུས་པ་
337



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
དབྱིངས་སུ་དག་པ་སྟོན་གྱི་ནམ་མཁའ་གཡའ་དག་པ་ལྟ་བུའི་ལྡོག་ཆ་དེ་ཉིད་གཏན་
ལ་འབེབས་པར་བྱེད་པའི་ཕྱིར་ཏེ། དབུ་མ་རིན་ཆེན་སྒྲོན་མེ་ལས། སྟོན་ཀའི་ཉི་
མའི་གུང་གི་ནམ་མཁའ་རྡུལ་དང་བྲལ་བ་ལྟ་བུ་མཚན་མའི་རྡུལ་ཐམས་ཅད་མེད་
པ༑ སེམས་དང་། ཡིད་དང་། རྣམ་པར་ཤེས་པ་དང་བྲལ་བ། དེ་བཞིན་ཉིད་ཀྱི་
དབྱིངས། ཞེས་དང་། ཇོ་བོའི་དབུ་མའི་མན་ངག་རིན་པོ་ཆེའི་ཟ་མ་ཏོག་ཁ་ཕྱེ་བ་
ལས༑ སྤྲོས་པ་མ་ལུས་པ་ཉེ་བར་ཞི་བ། སྟོན་ཀའི་ཉི་མའི་ཕྱེད་ཀྱི་ནམ་མཁའི་གུང་
ལྟ་བུའི་མཚན་མའི་རྡུལ་ཐམས་ཅད་དྭངས་པའི་ནམ་མཁའ་རྡོ་རྗེའི་ཏིང་ངེ་འཛིན་སྣང་
བ་མེད་པ་ལ་ཅི་ནུས་ཙམ་པར་གནས་སོ། །ཞེས་གསུངས་པ་ལྟར་རོ། །དེ་གཏན་ལ་
འབེབས་པའི་ཚེ་ན་ནི་གཏན་ཚིགས་ཀྱི་ཆོས་ཅན་མཐུན་སྣང་དུ་གྲུབ་པ་སྟེ་སྣང་ཙམ་
པོ་དེ་ཡང་དགག་པར་བྱ་སྟེ་ཁས་ལེན་ཐམས་ཅད་དང་བྲལ་དགོས་པའི་ཕྱིར་རོ། །
དེའི་ཕྱིར་འཇུག་པ་ལས། གལ་ཏེ་འཇིག་རྟེན་ཚད་མ་ཡིན་ན་ནི། །འཇིག་རྟེན་དེ་
ཉིད་རྟོགས་པས་འཕགས་གཞན་གྱིས། །ཅི་དགོས་འཕགས་པའི་ལམ་གྱིས་ཅི་ཞིག་
བྱ༈ །བླུན་པོ་ཚད་མར་རིགས་པའང་མ་ཡིན་ནོ། །རྣམ་ཀུན་འཇིག་རྟེན་ཚད་མིན་དེ་
ཡི་ཕྱིར། །དེ་ཉིད་སྐབས་སུ་འཇིག་རྟེན་གནོད་པ་མེད། །ཅེས་གནས་ལུགས་དེ་ཁོ་
ན་ཉིད་གཏན་ལ་འབེབས་པའི་སྐབས་སུ་འཇིག་རྟེན་ཏེ་མིག་ཤེས་ཀྱིས་མཐོང་་་་
དང་། རྣ་ཤེས་ཀྱིས་ཐོས་པ་སོགས་ཀྱིས་ཅི་ཡང་མི་གནོད་པས་དེའི་ཚེ་དེ་དག་གི་
ཡུལ་རྣམས་ཁས་ལེན་མི་དགོས་པར་གསུངས་པ་དང་། བརྒྱ་འགྲེལ་ལས། གང་གི་
ཚེ་འཇིག་རྟེན་པའི་དངོས་པོ་བཤད་པར་འདོད་པ་དེའི་ཚེ་ཕྱི་ནང་གི་དོན་གྱིས་དབྱེ་
བས་ཕུང་པོ་ལྔ་ཆར་ཡང་འཇིག་རྟེན་པའི་རྟོག་པ་ཚད་མར་བྱས་ཏེ་ཁས་བླང་བར་བྱ་
ལ༑ གང་གི་ཚེ་འཇིག་རྟེན་ལས་འདས་པའི་དེ་ཁོ་ན་ཉིད་བཤད་པར་འདོད་པ་དེའི་
ཚེ་འཕགས་པའི་ཡེ་ཤེས་ལ་ལྟོས་ནས་ཕུང་བོ་ལྔ་ཆར་ཡང་རང་བཞིན་གྱིས་སྟོང་པར་
338



བློ་གསར་ཡིད་ཀྱི་དགའ་སྟོན་ལས་རང་སྟོང་གཞན་སྟོང་གི་རྣམ་གཞག
བཤད་པར་བྱའོ། །ཞེས་གསུངས་པ་བཞིན་མཉམ་བཞག་ལ་ཟློ་བའི་གནས་སྐབས་
སུ་སྣང་ཙམ་ཡང་དགག་དགོས་ཀྱི་གཞན་དུ་སྤྲོས་བྲལ་བཤད་པར་མི་འགྱུར་རོ། །
ཆོས་ཅན་སྣང་ཙམ་ཁས་མ་བླངས་པས་དགག་བྱ་ལ་དོན་དམ་དང་བདེན་གྲུབ་སོགས་
ཀྱི་ཁྱད་པར་ཡང་མི་སྦྱོར། དཔེའི་སྟེང་དུ་རྗེས་སུ་འགྲོ་ལྡོག་གི་ཁྱབ་པ་དང༌། རང་
རྒྱུད་ཀྱི་གཏན་ཚིགས་ཏེ་རང་ངོར་ཁས་ལེན་མེད་མོད། དེ་ལྟ་ནའང་སྤྲོས་པ་མ་ལུས་
གཅོད་ནུས་ཚུལ་ནི་ཐལ་འགྱུར་ཐུན་མིན་གྱི་གཏན་ཚིགས་བཞི་པོ་འགོད་ཚུལ་ཤེས་
ན་ངེས་ཤེས་འདྲོང་བར་འགྱུར་རོ། །དེས་ན་འདི་ལ་རང་སྟོང་ཞེས་བརྗོད་དེ། ཆོས་
ཐམས་ཅད་ཀྱི་རང་གི་ངོ་བོ་ལ་སྟོང་མི་སྟོང་གི་དབྱེ་བ་མ་ཕྱེས་པར་སྟོང་ཉིད་འབའ་
ཞིག་ཏུ་བཤད་པའི་ཕྱིར་རོ། །སྣང་ཙམ་ཁས་བླངས་པའི་རང་རྒྱུད་པའི་འཆད་ཚུལ་
དེ་ལའང་རང་སྟོང་ཞེས་བརྗོད་དེ། དོན་དམ་པར་ནི་དེ་དག་གིས་ཀྱང་སྟོང་ཉིད་འབའ་
ཞིག་རྩལ་དུ་བཏོན་པའི་ཕྱིར་རོ། ། བར་
གཉིས་པ་གཞན་སྟོང་དབུ་མའི་ངོ་བོའམ་མཚན་གཞི་ནི། རྒྱུད་བླ་མ་ལས། རྣམ་
དབྱེར་བཅས་པའི་མཚན་ཉིད་ཅན། །གློ་བུར་དག་གིས་ཁམས་སྟོང་གི །རྣམ་དབྱེར་
མེད་པའི་མཚན་ཉིད་ཅན། །བླ་མེད་ཆོས་ཀྱིས་སྟོང་མ་ཡིན། །ཞེས་པ་འདི་ཡིན་ཏེ། །
འདི་པའི་ལུགས་ཀྱི་སེམས་ཀྱི་རང་བཞིན་དེ་བཞིན་གཤེགས་པའི་སྙིང་པོ་འདི་ཉིད་
ངོ་བོ་སྟོང་བའི་ཆ་ནས་ཤེས་རབ་ཀྱི་ཕ་རོལ་ཏུ་ཕྱིན་པ་ལས་གསུངས་པ་ལྟར་སྤྲོད་་་་
པའི་མཐའ་ཐམས་ཅད་དང་བྲལ་བར་ཁས་མི་ལེན་པ་མ་ཡིན་མོད། དེའི་སྣང་ཆ་
འོད་གསལ་བའི་ལྡོག་པ་དེ་ཉིད་གཙོ་བོར་གཏན་ལ་འབེབས་པར་བྱེད་དོ། །དེས་ན་
མ་དག་འཁོར་བའི་ཆོས་རྣམས་ནི་དོན་དམ་པར་མ་གྲུབ་ལ། དེ་བཞིན་གཤེགས་
པའི་སྙིང་པོ་ནི་དོན་དམ་པར་བདེན་པར་གྲུབ་ཅིང་མི་སྟོང་ཞེས་སྨྲའོ། །འདི་ལྟར་སྨྲས་
ན་རིགས་ཚོགས་ཀྱི་ཆོས་སྐད་ལ་སྐྱོན་ཆེ་མོད། འོན་ཀྱང་འདི་པའི་ལུགས་ལ་ཞེ་
339



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
འདོད་ཀྱིས་སྐྱོན་དུ་མི་འགྱུར་ལ་གནད་གཅིག་ཏུ་འབབ་བོ། །དེ་ཡང་འདི་ལྟར་འདིའི་
དོན་དམ་དང་ཀུན་རྫོབ་ནི་སྣང་སྟོང་ལ་བརྗོད་པ་མ་ཡིན་གྱི། མདོ་ལས། ཤཱ་རིའི་བུ།
དོན་དམ་པར་ཞེས་བྱ་བ་འདི་ནི་སེམས་ཅན་གྱི་ཁམས་ཀྱི་ཚིག་བླ་དྭགས་སོ། །ཤཱ་
རིའི་བུ། སེམས་ཅན་གྱི་ཁམས་ཞེས་བྱ་བ་འདི་ནི། དེ་བཞིན་གཤེགས་པའི་སྙིང་
པོའི་ཚིག་བླ་དྭགས་སོ། །ཞེས་དང་། ཡང་མདོ་ལས་བཅོམ་ལྡན་འདས་དེ་བཞིན་
གཤེགས་པའི་སྙིང་པོ་འདི་ནི་འཇིག་ཚོགས་ལ་ལྟ་བར་ལྟུང་བ་རྣམས་དང༌། ཞེས་པ་
ནས༑ སྟོང་པ་ཉིད་ལས་སེམས་རྣམ་པར་གཡེངས་པ་རྣམས་ཀྱི་སྤྱོད་ཡུལ་མ་
ལགས་སོ། །ཞེས་པའི་བར་གྱི་དོན་དེ་རྒྱུད་བླ་མ་ལས། རང་བྱུང་རྣམས་ཀྱི་དོན་དམ་
དེ༑ ༑དད་པ་ཉིད་ཀྱིས་རྟོགས་བྱ་ཡིན། །ཞེས་བདེར་གཤེགས་སྙིང་པོ་ལ་དོན་དམ་
གྱི་སྒྲ་སྦྱར་བ་དེ་ཉིད་འདིའི་དོན་དམ་པ་ཡིན་པས་གནས་སྣང་མཐུན་པའི་ཡེ་ཤེས་ལ་
དོན་དམ་ཞེས་བྱ་ཞིང་། བདེན་པར་གྲུབ་ཅིང་མི་སྟོང་ཞེས་པའང་ཡེ་ཤེས་དེ་ཉིད་ཀྱི་
ངོར་སོ་སོ་རང་རིག་པར་ཡོད་པ་ཙམ་ལ་བྱ་ཡི། རིགས་ཚོགས་ཀྱིས་དགག་བྱར་བྱ་
རྒྱུའི་བདེན་གྲུབ་དེ་ཡིན་པར་མི་བཞེད་དེ། དེ་ནི་ཆོས་དང་གང་ཟག་གི་བདག་ཡིན་
ལ། བདག་གཉིས་ནི་ལུགས་འདིས་ཀྱང་དགག་བྱར་བཞེད་དེ། རྒྱུད་བླ་མ་ལས།
བདག་དང་བདག་མེད་སྤྲོས་པ་དག །ཉེ་བར་ཞི་བས་དམ་པའི་བདག །ཞེས་
གསུངས་ཤིང༌། སློབ་དཔོན་ཐོགས་མེད་ཀྱིས། བདག་མེད་པ་ཉིད་བདག་ཏུ་བྱས་པ་
སྟེ༑ ཇི་སྐད་དུ། མི་གནས་པའི་ཚུལ་གྱིས་གནས་པ་ཞེས་གསུངས་པ་ལྟ་བུའོ། །
ཞེས་སོ། །རིགས་ཚོགས་སུའང་རྗེས་ཐོབ་ཤན་འབྱེད་ཀྱི་སྐབས་སུ་དབྱིངས་དང་ཡེ་
ཤེས་ཡོད་པར་བཞེད་པ་སྨོས་མ་དགོས་སོ། །དེས་ན་དོན་དམ་པར་ཞེས་པ་དང་།
བདེན་པར་གྲུབ་ཞེས་པའི་འཇོག་མཚམས་ངོས་ཟིན་པར་བྱ་བ་གལ་ཆེ་སྟེ། འདི་
ལྟར་གཞན་སྟོང་དབུ་མའི་ལུགས་ཀྱི་སྟོང་མི་སྟོང་གི་རྣམ་གཞག་དེ་འཕགས་པའི་་་་
340



བློ་གསར་ཡིད་ཀྱི་དགའ་སྟོན་ལས་རང་སྟོང་གཞན་སྟོང་གི་རྣམ་གཞག་
དག་གཟིགས་ཚད་མའི་ངོར་གྲུབ་མ་གྲུབ་ལ་བྱེད་པས་འདིའི་བདེན་གྲུབ་དང་མི་ སྟོང་
པ་ཡིན་ན་རིགས་ཚོགས་ཀྱི་སྐབས་ནས་བཤད་པའི་བདེན་གྲུབ་དང་མི་སྟོང་པ་ཡིན་
མི་དགོས་ཏེ། འདིས་འཕགས་པའི་ཡེ་ཤེས་ཀྱི་ཡུལ་དུ་ཡོད་པ་ལ་བདེན་གྲུབ་དང་མི་
སྟོང་པ་ཞེས་བཞེད་པ་གང་ཞིག་དེ་ཡིན་ན་རིགས་ཚོགས་ཀྱི་དགག་བྱ་ཡིན་མི་དགོས་
པའི་ཕྱིར་ཏེ། ཆོས་དབྱིངས་དེ་དེ་ཡིན་ཡང་རིགས་ཚོགས་ཀྱི་དགག་བྱ་ཡིན་པས་མ་
ཁྱབ་པའི་ཕྱིར་རོ། །འཕགས་པའི་ཡེ་ཤེས་ཀྱི་ངོར་ཡོད་པ་ཙམ་ལ་དོན་དམ་དུ་ཡོད་
པར་བཞེད་པའི་རྒྱུ་མཚན་ནི་གནས་སྣང་གི་བདེན་གཉིས་བཤད་པའི་སྐབས་ཡིན་
པས་ སོ། ། རང་སྟོང་དབུ་མའི་ལུགས་ཀྱི་སྟོང་མི་སྟོང་གི་རྣམ་གཞག་ནི་གཅིག་དུ་བྲལ་
སོགས་དོན་དཔྱོད་ཀྱི་རིགས་པ་དེས་དཔྱད་ནས་དེའི་ངོར་སྟོང་མི་སྟོང་ལ་བྱེད། དེའི་
ངོར་མི་སྟོང་པ་ལ་དོན་དམ་པར་གྲུབ་པ་དང་། བདེན་པར་ གྲུབ་པ་ཞེས་བཞེད། དེས་
ན་དེའི་སྟོང་ཉིད་ཡིན་ན་གཞན་སྟོང་དབུ་མའི་སྟོང་ཉིད་ཡིན་པས་མ་ཁྱབ་སྟེ། འདིའི་
དོན་དཔྱོད་ཀྱི་ངོར་མ་གྲུབ་པ་ཙམ་ལ་སྟོང་ཉིད་དུ་བཞེད་པ་གང་ཞིག དེ་ཡིན་ན་
གཞན་སྟོང་པའི་སྟོང་ཉིད་ཡིན་མི་དགོས་པའི་ཕྱིར་ཏེ། བདེར་གཤེགས་སྙིང་པོ་དེ་དེ་
ཡིན་ཡང་རང་གི་ངོ་བོ་སྟོང་པར་མི་འདོད་པའི་ཕྱིར་རོ། ། བྱ་བའོ།
དེས་ན་ལུགས་འདི་ལ་གཞན་སྟོང་ཞེས་བརྗོད་དེ། འདིས་ཆོས་ཐམས་ཅད་དོན་དམ་
པར་སྟོང་པར་མི་འདོད་ཀྱི། བདེར་གཤེགས་སྙིང་པོ་མི་སྟོང་པའི་སྟེང་དུ་ཀུན་ཉོན་
གྱི་ཆོས་གཞན་གྱིས་སྟོང་ཞེས་ཤན་ཕྱེས་ཏེ་སྨྲ་བའི་ཕྱིར་རོ། །གཉིས་པ་དབྱེ་བ་ལ་
སྒྲས་བརྗོད་རིགས་ཀྱི་སྒོ་ནས་དབྱེ་ན་བཞི་སྟེ། རང་སྟོང་པ་ལ་མཚན་བཏགས་
གཉིས་དང༌། གཞན་སྟོང་པ་ལའང་མཚན་བཏགས་གཉིས་སྣང་ངོ༌། །དང་པོ་རང་
སྟོང་མཚན་ཉིད་པ་ནི། ཐལ་འགྱུར་བའི་ལྟ་བ་སྟེ། འཇུག་འགྲེལ་ལས། མེད་པར་
དགག་པ་བརྗོད་པར་འདོད་པའི་ཕྱིར་རོ། །ཞེས་པ་ལྟར་སྤྲོས་པའི་མཚན་མ་ཐམས་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཅད་བཀག་སྟེ། ཚུར་གང་ཡང་མ་གྲུབ་པས་ཆོས་ཐམས་ཅད་ཀྱི་རང་གི་སྟོང་ཉིད་
སྤྲོས་བྲལ་ཇི་བཞིན་དུ་གཏན་ལ་ཕབ་པས་སོ། །གཉིས་པ་ནི་དབུ་མ་རང་རྒྱུད་པ་
སོགས་ཡིན་ཏེ། འདིའི་ཆོས་རྣམས་ཀྱི་སྟེང་དུ་ཡོད་མཐའ་ཙམ་བཀག་ཀྱང་དཔྱད་ན་
ཆོས་ཅན་མཐུན་སྣང་བ་ཁས་བླངས་པ་ལ་བདེན་གྲུབ་ཀྱི་སྐྱོན་འབབ་པ་སོགས་ཀྱིས་
རང་གི་ངོ་བོ་སྤྲོས་བྲལ་ཇི་བཞིན་པ་མ་བསྟན་པའི་ཕྱིར་རོ། །གཉིས་པ་གཞན་སྟོང་
མཚན་ཉིད་པ་ནི་སྣང་སྟོང་ཟུང་འཇུག་འོད་གསལ་བའི་ཡེ་ཤེས་དེ་ཉིད་དག་གཟིགས་
ཚད་མའི་ངོར་མི་སྟོང་པར་བཞེད་པ་རྒྱུད་བླ་དང་། ཆོས་དབྱིངས་བསྟོད་པ། དབུ་མ་
སྐྱེ་མེད་རིན་པོ་ཆེའི་མཛོད་སོགས་ཀྱི་དགོངས་པ་སྟེ་འདི་དག་གིས་ངེས་དོན་སྙིང་པོ་
བསྟན་པའི་མདོ་རྣམས་ཀྱི་དགོངས་པ་ཇི་བཞིན་དུ་ལོན་པའི་ཕྱིར་རོ། །གཉིས་པ་ནི་
སེམས་ཙམ་སོགས་ཀྱི་ལྟ་བ་སྟེ་འདི་དག་ནི་གཞན་སྟོང་གི་དབྱེ་བར་བགྲང་པ་ཙམ་
ལས་སྐབས་འདི་ནི་དབུ་མའི་གཞན་སྟོང་དངོས་མ་ཡིན་པའི་ཕྱིར་རོ་སྙམ་དུ་སེམས་
གསུམ་པ་དེ་དག་གིས་ཕན་ཚུན་དགག་སྒྲུབ་བྱེད་ཚུལ་ནི། རང་སྟོང་པ་ཕྱི་མ་འགའ་
ཞིག་གིས་རང་སྟོང་སྨྲ་བ་སྔ་མ་དག་ལ་ལྟ་བ་གཏན་ལ་འབེབས་ཚེ་དགག་བྱ་ཁྱབ་་་
ཆེས་པ་དང༌། སྒོམ་པའི་ཚེ་ཅི་ཡང་ཡིད་ལ་མི་བྱེད་ན་ཧྭ་ཤང་གི་སྒོམ་ཡིན་པས་དབུ་
མའི་དོན་ཚུལ་བཞིན་མ་རྟོགས་སོ་ཞེས་གསུངས། སྔ་མའི་རྗེས་འབྲངས་འགས་ཕྱི་
མ་དག་ལ་དགག་བྱ་ཐ་སྙད་དུ་མེད་པའི་བདེན་གྲུབ་ཡན་གར་བ་ཞིག་བཀག་པས་
ཉོན་མོངས་མི་སྤོང་ཞིང༌། དེ་འདྲའི་སྟོང་ཉིད་དེ་ནི་ཆད་ལྟ་ཡིན་གྱི་ཐལ་འགྱུར་བའི་
ལྟ་བ་མིན་ཞེས་དགག་པ་རྒྱ་ཆེར་བརྗོད། ཡང་རང་སྟོང་འགའ་ཞིག་གིས་གཞན་སྟོང་
བའི་བྱེ་བྲག་ཇོ་ནང་པའི་གྲུབ་མཐའ་ལ་སྐྱོན་བརྗོད་པ། གྲུབ་མཐའ་འདི་ཁུངས་མེད་
མལ་ནས་རྡོལ་བའི་གྲུབ་མཐའ་རེད་ཅེས་དང༌། མུ་སྟེགས་པ་དང་ཁྱད་མི་འདུག་
342



བློ་གསར་ཡིད་ཀྱི་དགའ་སྟོན་ལས་རང་སྟོང་གཞན་སྟོང་གི་རྣམ་གཞག
ཅེས་དང༌། ཡང་འགའ་ཞིག་གིས་ནང་པའི་གྲུབ་མཐའ་སྨྲ་བ་བཞི་པོ་གང་གི་ལུགས་
ཀྱང་མ་རེད་ཅེས་དང་། འགའ་ཞིག་གིས་དབུ་མའི་ལྟ་བ་དངོས་མ་རྟོགས་ལ་སེམས་
ཙམ་པ་ལས་དྲག་ཤོས་ཤིག་རེད་ཅེས་ཟེར་མོད། འོན་ཀྱང་དབུ་མ་ངེས་དོན་རྒྱ་མཚོ་
ལས༑ དེའི་ཕྱིར་འཁོར་ལོ་ཕྱི་མ་གཉིས་དང༌། རྡོ་རྗེ་ཐེག་པའི་དོན་གཅིག་མོད་ཀྱི་
ཉམས་སུ་ལེན་པ་ན། ལ་ཟློ་བ་ཆོས་ཉིད་ཟབ་མོ་ལ་འཁོར་ལོ་བར་བ་དང་མཐུན་
པར་རྟོག་མེད་སྤྲོས་བྲལ་དུ་མཉམ་པར་བཞག་ནས། རྗེས་ཐོབ་ཏུ་ཤན་འབྱེད་པའི་
ཚེ་ཆོས་རྣམས་ལ་ཡང་དག་པར་སོ་སོར་རྟོག་པ་ན་འཁོར་ལོ་ཐ་མ་དང་། རྡོ་རྗེ་ཐེག་
པ་ལས་གསུངས་པ་བཞིན་དུ་ལེགས་པར་རྣམ་པར་ཕྱེ་སྟེ་ངོ་སྤྲོད་ན་ཐེག་པ་ཆེན་པོའི་
གསུང་རབ་ཐམས་ཅད་ཀྱི་དོན་ཟབ་མོ་ཉམས་སུ་ལེན་པ་ཚང་ལ་མ་ནོར་ཞིང་ཡོངས་
སུ་དག་པ་ཉིད་དུ་འགྱུར་རོ། ། ནད་པའི་
ཞེས་དང༌། དེ་ལ་ཡང་དག་པའི་ལྟ་བ་ཐུན་མོང་དུ་གྲགས་པ་ལེགས་པར་རྟོགས་པ་
ལ་ནི། ཆོས་ཐམས་ཅད་གནས་ལུགས་ལ་རི་བོང་གི་རྭ་དང་མོ་གཤམ་གྱི་བུ་ལྟར་
ཅིར་ཡང་མ་རེད་ཅིང་གང་དུའང་མ་གྲུབ་པས་ནམ་མཁའི་མེ་ཏོག་ལྟ་བུར་ཐག་ཆོད་
པ་དགོས་ཏེ། ཞེས་དང་། སོ་སོར་རྟོག་པའི་སྐབས་སུ་དོན་གྱི་གནས་ལུགས་དང་
མཐུན་པར་ལྟ་ཡང་མཉམ་བཞག་སྤྲོས་བྲལ་གྱི་སྐབས་སུ་ནི་ཅིར་ཡང་མི་བལྟ་བར་
དགོས་པར་བཤད་ཟིན་ལ། དེ་དང་དེ་དག་འགལ་བའི་སྐྱོན་ཡང་མེད་དེ། སྐབས་
སོ་སོ་ཡིན་པའི་ཕྱིར་རོ། །ཞེས་གསུངས་པས། འདི་ལྟར་སྨྲ་བའི་དངོས་སྨྲ་བ་དང་མུ་
སྟེགས་པ་ཞིག་ཨེ་ཡོད་ན་སྙམ་དུ་སེམས་ཀྱང་མཁས་པ་རྣམས་ཀྱི་གསུང་ལ་དགོས་
པ་རེ་ཡོད་ངེས། དེས་ན་འཇམ་པའི་དབྱངས་དངོས་མི་ཕམ་རིན་པོ་ཆེའི་རྒྱན་འགྲེལ་
ལས༑ རྟོགས་པའི་དབང་ཕྱུག་དོལ་པོ་པས་ཀྱང༌། རྗེས་ཐོབ་ཤན་འབྱེད་པའི་ཤེས་
རབ་ཀྱིས་དཔྱད་ཚེ་མཐར་འབྲས་སྐུ་དང་ཡེ་ཤེས་ཀྱི་རང་བཞིན་བདེར་གཤེགས་སྙིང་
343



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
པོ་ཉིད་རྟག་བརྟན་ཞི་བ་གཡུང་དྲུང་གི་བདག་ཉིད་མི་བསླུ་བའི་བདེན་པ་དམ་པ་་་་
ཡིན་ཞིང་། མཉམ་བཞག་ལ་ཟློ་བའི་ཚེ་ན་སྤྲོས་པ་ཀུན་བྲལ་བསྒོམ་པར་གསུངས་
པའང་ཤིན་ཏུ་གནད་ཟབ་ཅིང་། གཞན་ཡང་གསང་བདག་སྒྲོལ་བའི་མགོན་པོས། །
དེ་ལྟར་འཇིག་རྟེན་རྨོངས་འདི་རྣམས། །རི་བོང་རྭ་ལྟར་ཅང་མེད་དམ། །བདེན་པའི་
དངོས་པོར་རྣམ་བརྟགས་པས། །རྟག་ཆད་གཉིས་སུ་ལྟུང་བར་འགྱུར། །རྟེན་འབྲེལ་
གྱིས་ཆད་སྟོང་པས་རྟག །སྤོང་ཞིང་རྟེན་ཅིང་འབྱུང་ཕྱིར་སྟོང་། །སྟོང་ཉིད་ཕྱིར་ན་
ཀུན་འབྱུང་བས། །སྟོང་དང་རྟེན་འབྲེལ་གཉིས་མེད་པ། །ཞེས་པ་ལ་སོགས་པས་
མཚོན་ཏེ། དམ་པ་རྣམས་ནི་སངས་རྒྱས་དང་གྲུབ་ཐོབ་དགོངས་པ་གཅིག་ཟེར་བ་
ལྟར་གྱུར་ཏོ། །ཞེས་གསུངས་པ་ཉིད་བློའི་མུན་པ་སེལ་བའི་སྒྲོན་མར་འདུག་གོ །
འདི་མལ་ལས་རྡོལ་བ་ཡིན་གྱི་ཁུངས་གཏུགས་ས་མེད་ཟེར་བ་དཀའ་བར་སྣང་སྟེ། །
རྣམ་དབྱེར་མེད་པའི་མཚན་ཉིད་ཅན། །སོགས་བྱམས་མགོན་གྱིས་གསུངས་པའི་
ཕྱིར་རོ། །ཕྱི་རབས་པ་འགས་བདེར་གཤེགས་སྙིང་པོ་ཞེས་པ་སྟོང་ཉིད་ལ་དགོངས་
ནས་གསུངས་པས་ཐ་སྙད་དུའང་མེད་ཟེར་རིགས་ཀྱང་སྟོང་རྐྱང་ཁོ་ནར་འདོད། སེམས་
ཅན་གྱིས་དྲི་མ་སྦྱངས་ན་ཡེ་ཤེས་འབྱུང་བའི་གཞི་ཙམ་ཡིན་ཟེར་རོ། །
འདི་མི་འཐད་དེ། སམ་བུ་ཊ་ལས། རང་གི་ལུས་ལ་སངས་རྒྱས་བཞུགས། །གཞན་
དུ་གང་ནའང་སངས་རྒྱས་མེད། །ཅེས་དང༌། རྟོག་པ་ཐམས་ཅད་རྣམ་སྤངས་པའི། །
ཡེ་ཤེས་ཆེན་པོ་ལུས་ལ་གནས། །ཞེས་དང༌། དཔལ་ས་ར་ཧས། མཁས་པ་རྣམས་
ཀྱིས་བསྟན་བཅོས་འཆད་པ་ན། །ལུས་ལ་ཡེ་ཤེས་ཡོད་པར་མ་ཤེས་སོ། །ཞེས་པས་
མཚོན་རྒྱུད་དང་རྒྱུད་འགྲེལ་མཐའ་ཡས་པ་རྣམས་སུ་སེམས་ཅན་གྱི་སེམས་ཀྱི་གནས་
ལུགས་ཡེ་ཤེས་སུ་གསུངས་ལ། ཕལ་པོ་ཆེ་ལས། སྟོང་གསུམ་དར་ཡུག་ཆེན་པོའི་
དཔེ་གསུངས་ནས། ཀྱེ་རྒྱལ་བའི་སྲས་དེ་བཞིན་དུ་དེ་བཞིན་གཤེགས་པའི་ཡེ་ཤེས་
344



བློ་གསར་ཡིད་ཀྱི་དགའ་སྟོན་ལས་རང་སྟོང་གཞན་སྟོང་གི་རྣམ་གཞབ།
ཚད་མེད་པའི་ཡེ་ཤེས། སེམས་ཅན་ཐམས་ཅད་ཉེ་བར་འཚོ་བའི་ཡེ་ཤེས་ཀྱང་། །
སེམས་ཅན་ཐམས་ཅད་ཀྱི་སེམས་ཀྱི་རྒྱུད་ལ་མ་ཚང་བ་མེད་པར་རྗེས་སུ་ཞུགས་ཏེ། །
ཞེས་སོགས་ཤིན་ཏུ་མང་ལ། རྒྱལ་བ་བྱམས་པས་ཀྱང་རྒྱུད་བླ་ལས། གཏན་ཚིགས་
གསུམ་གྱིས་ཡོད་པར་བསྒྲུབས། རྣམ་གཞག་བཅུ་ཡིས་གཏན་ལ་ཕབ། དཔེ་དགུས་
མཚོན་ནས་གསུངས། འཕགས་པ་ཐོགས་མེད་ཀྱིས། དེ་ལ་དྲི་མེད་པའི་སངས་རྒྱས་
ཀྱི་ཡོན་ཏན་ནི་གཅིག་ཏུ་ཀུན་ནས་ཉོན་མོངས་པའི་སོ་སོ་སྐྱེ་བོའི་ས་ལ་ཡང་རྣམ་པར་
དབྱེར་མེད་པར་ཆོས་ཉིད་སྔ་ཕྱི་ཁྱད་མེད་པར་ཡོད་པའི་ཕྱིར། ཞེས་དང་། ཀླུ་སྒྲུབ་
ཞབས་ཀྱིས་ཀྱང་། ས་ཡི་དཀྱིལ་ན་ཡོད་པའི་ཆུ། །དྲི་མ་མེད་པར་གནས་པ་ལྟར། །
ཉོན་མོངས་ནང་ན་ཡེ་ཤེས་ཀྱང་། །དེ་བཞིན་དྲི་མ་མེད་པར་གནས། །ཞེས་སོགས་
ངེས་དོན་གྱི་མདོ་དགོངས་འགྲེལ་དང་བཅས་པ་ལས་དེ་ལྟར་དུ་གསུངས་པས་སོ། །
གལ་ཏེ་དེ་དག་དྲང་དོན་ཡིན་ཞེ་ན། དངོས་ལ་གནོད་བྱེད་ཀྱི་ལུང་རིགས་ཤིན་ཏུ་
ངེས་པ་སྟོན་དགོས་སོ། །ཁོས་གནོད་བྱེད་བརྗོད་པ། དེ་ལ་ལུང་རིགས་གཉིས་ལས།
ལུང་ནི་ལང་ཀར་གཤེགས་པ་ལས། བློ་གྲོས་ཆེན་པོ། དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ནི། སྟོང་བ་ཉིད་དང་། ཡང་
དག་པའི་མཐའ། མྱ་ངན་ལས་འདས་པ། མ་སྐྱེས་པ་དང་། མཚན་མ་མེད་པ་དང་། །
སྨོན་པ་མེད་པ་ལ་སོགས་པའི་ཚིག་གི་དོན་ལ་དེ་བཞིན་གཤེགས་པའི་སྙིང་པོར་་་་་
བསྟན་པར་བྱས་ནས། ཞེས་སོགས་ཀྱིས་བསྟན་ཟེར། རིགས་པ་ནི། འདུས་མ་བྱས་
མཚན་དཔེ་སོགས་གཟུགས་ཅན་གྱི་ཡོན་ཏན་གྱིས་སྤྲས་པ་དང་། དག་པ་གཉིས་
ལྡན་གྱི་ཆོས་དབྱིངས་མཐར་ཐུག་ཟག་བཅས་ཀྱི་ཕུང་ཁམས་ཀྱིས་བསྡུས་པ་དང་། །
སངས་རྒྱས་དུག་གསུམ་གྱིས་ཟིལ་གྱིས་མནན་པ་སོགས་མི་འཐད་པ་ཆེན་པོར་འགྱུར་
ཞེས་སོགས་ཟེར་རོ། ། བར་གྱི་
345



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
འོན་ཀྱང་ལུང་དེས་ནི་བདེ་གཤེགས་སྙིང་པོའི་ངོ་བོ་སྟོང་ཉིད་ཡིན་པས་མུ་སྟེགས་་་་
བྱེད་ཀྱི་བདག་དང་མི་འདྲ་ཞེས་བསྟན་འདུག་གི་བདེ་གཤེགས་སྙིང་པོ་གཏན་མེད་
ཡིན་ཞེས་མ་བསྟན་ཏེ་སྟོང་ན་སྣང་བར་མི་འགལ་བའི་ཕྱིར་ཏེ། དེ་ལྟར་དངོས་པོ་
ཐམས་ཅད་སྟོང་ན་ཡང་། །སྟོང་པ་ཉིད་ལས་རབ་ཏུ་སྐྱེ་བར་འགྱུར། །ཞེས་གསུངས་
པའི་ཕྱིར་རོ། །ཁྱེད་ཀྱང་བུམ་པ་བདེན་པས་སྟོང་ཡང་རང་གིས་མི་སྟོང་ཞེས་བཞེད་
པ་མ་ཡིན་ནམ། རིགས་པའི་གནོད་བྱེད་བརྗོད་པས་ནི་ཅི་ཡང་མི་གནོད་དེ་རིམ་པ་
བཞིན༑ སྐབས་དེའི་མཚན་དཔེ་ཞེས་པ་ནི་དོན་དམ་ཆོས་སྐུའི་ཡོན་ཏན་རྣམ་པ་
ཐམས་ཅད་པ་ལ་གོ་རུང་བའི་ཕྱིར་དང་། བདེར་གཤེགས་སྙིང་པོ་ཕུང་ལྔའི་ཆོས་
ཉིད་ཡིན་པར་བཤད་ཀྱི་ཆོས་ཅན་ཕུང་ལྔའི་ངོ་བོའམ་དེའི་ཁྲོད་ན་ཡོད་པར་མི་འདོད་
པའི་ཕྱིར་དང་། གནས་ཚུལ་སངས་རྒྱས་ཡིན་ཡང་དྲི་མ་དེར་མ་གྲུབ། སྣང་ཚུལ་དུག་
གསུམ་ཡོད་ཀྱང་སངས་རྒྱས་མ་ཡིན་པའི་ཕྱིར་རོ། །
འོ་ན་སློབ་དཔོན་ཟླ་བས་དྲང་དོན་དུ་བཤད་པ་མ་ཡིན་ནམ་ཟེར་ན། ཡིན་མོད་ཀྱང་།
དེར་དྲང་དོན་དུ་བཤད་ན་སྐབས་འདིར་དོན་དམ་པར་མེད་མི་དགོས་ཏེ། དེས་སྟོང་
ཆ་སྟོན་པའི་མདོ་ལས་གཞན་རྣམས་དྲང་དོན་དུ་མཛད་པར་གསལ་བའི་ཕྱིར་རོ། །
གཞན་ཡང་དྲི་མ་མེད་པར་གྲགས་པའི་མདོ་ལས་དེ་བཞིན་གཤེགས་པས་མི་མཇེད་
ཀྱི་ཞིང་ཁམས་འདི་དག་པར་བསྟན་ནས་ང་ཡི་ཞིང་རྟག་ཏུ་འདི་ལྟར་དག་པ་ཡིན་་་་་
ཡང་ཁྱེད་རྣམས་ཀྱིས་མ་མཐོང་བར་གསུངས་ན། སེམས་ཀྱི་རང་བཞིན་ལའང་དེ་
ལྟར་ཡིན་མི་རུང་བའི་རྒྱུ་མཚན་ཅི་ཡོད། དེས་ན་དུང་གི་ཁ་དོག་དཀར་བོ་ལས་ནམ་
ཡང་མི་འགྱུར་ཡང་མཁྲིས་ནད་ཅན་གྱི་རང་བློའི་སྐྱོན་གྱིས་སེར་པོར་མཐོང་བ་བཞིན་
ནོ། །དེ་ལྟ་བས་ན་མདོ་མྱང་འདས་ཆེན་པོ་ལས། རིགས་ཀྱི་བུ་དཔེར་ན་ཟླ་བ་ཚེས་
པ་ནི་མི་མཐོང་མོད་ཀྱི་མེད་ཅེས་བྱར་མི་རུང་ངོ༌། །སངས་རྒྱས་ཀྱི་རང་བཞིན་ཡང་
346



བློ་གསར་ཡིད་ཀྱི་དགའ་སྟོན་ལས་རང་སྟོང་གཞན་སྟོང་གི་རྣམ་གཞག་
དེ་དང་འདྲ་སྟེ། བུས་པ་མ་རབས་ཐམས་ཅད་ཀྱིས་མི་མཐོང་མོད་ཀྱི་དེ་ལ་སངས་
རྒྱས་ཀྱི་རང་བཞིན་མེད་ཅེས་བྱར་མི་རུང་ངོ༌། །ཞེས་གསུངས་པ་ལྟར་དུ་བལྟ་བར་
བྱའོ། །དེ་ཕྱིར་མྱ་ངན་འདས་པ་ཆེན་པོའི་མདོ་ལ་སོགས་པ་སྙིང་པོ་བསྟན་པའི་མདོ་
རྣམས་དྲང་དོན་ཡིན་ཞེས་སྨད་དེ་འདོར་བར་མི་བྱ་སྟེ། མྱང་འདས་ཆེན་པོ་ལས།
གཞན་ཡང་རིགས་ཀྱི་བུ་འདི་ལྟ་སྟེ་དཔེར་ན། ཤིང་པ་ལ་ཤ་དང་ཀ་ནི་ཀ་དང་ཨ་ཤོ་
ཀ་ནི་ཐན་ཆེན་བྱུང་ན། མེ་ཏོག་དང་འབྲས་བུ་མི་སྐྱེ་སྟེ་གཞན་ཡང་ཆུ་ལས་སྐྱེས་པ་
ཐམས་ཅད་ཀྱང་སྣུམ་མེད་ན་ཚད་དུ་ཕྱིན་པར་མི་སྐྱེ་ཞིང་སྨན་ཐམས་ཅད་ཀྱང་མཐུ་
ཆུང་བར་འགྱུར་རོ། །རིགས་ཀྱི་བུ་ཐེག་པ་ཆེན་པོའི་མདོ་སྡེ་ཡོངས་སུ་མྱ་ངན་ལས་
འདས་པ་ཆེན་པོ་འདི་ཡང་དེ་དང་འདྲ་སྟེ། ང་མྱ་ངན་ལས་འདས་ནས་སེམས་ཅན་
དག་བསྟི་སྟངས་མི་བྱེད་དོ། །གཟི་བརྗིད་ཀྱང་ཆུང་བར་འགྱུར་རོ། ། །
དེ་ཅིའི་ཕྱིར་ཞེ་ན། སེམས་ཅན་དེ་དག་དེ་བཞིན་གཤེགས་པས་དགོངས་ཏེ་གསུངས་
པ་མི་ཤེས་པའི་ཕྱིར་རོ། །དེ་ཡང་ཇི་ལྟར་ཞེ་ན། སེམས་ཅན་དག་བསོད་ནམས་ཆུང་
བའི་ཕྱིར་རོ། །རིགས་ཀྱི་བུ་གཞན་ཡང་དེ་བཞིན་གཤེགས་པའི་དམ་པའི་ཆོས་རྣམ་
པར་འཇིག་ཅིང་ཟད་དུ་ཉེ་བ་ན་དེའི་ཚེ་དེའི་དུས་ན་དགེ་སློང་སྡིག་པ་སྤྱོད་པ་མང་སྟེ།
དེ་བཞིན་གཤེགས་པས་དགོངས་ཏེ་གསུངས་པའི་སྙིང་བོ་མི་ཤེས་པས་ལེ་ལོ་དང་
སྙོམས་ལས་བྱེད་དེ། དེ་བཞིན་གཤེགས་པའི་ཡང་དག་པའི་ཆོས་ཀློག་པ་དང་། །
འདོན་པ་དང་རྣམ་པར་འབྱེད་ཅིང་སྟོན་མི་ནུས་སོ། །དཔེར་ན་རྐུན་པོ་གླེན་པ་དག་
རིན་པོ་ཆེ་ཡང་དག་པ་བོར་ནས་ཕུབ་མ་ཁུར་དུ་ཁྱེར་བ་དང་འདྲ་བར། དེ་བཞིན་
གཤེགས་པས་དགོངས་ཏེ་གསུངས་པའི་སྙིང་པོ་མི་ཤེས་པས་མདོ་སྡེ་འདི་ལ་ལེ་ལོ་
བྱེད་དེ་བརྩོན་འགྲུས་མི་བསྐྱེད་དོ། །ཀྱེ་ཧུད་དེ་དག་ནི་མ་འོངས་པའི་དུས་སུ་ཤིན་ཏུ་
འཇིགས་པའི་གཡང་ས་ཆེན་པོར་ལྷུང་བར་འགྱུར་རོ། །ཞེས་དང་། སོར་ཕྲེང་གི་མདོ་
347



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ། །
ལས༑ གང་སྔོན་ཡི་དྭགས་ཁ་ནས་མེ་ལྕེ་འབྱུང་བར་གྱུར་པ་དེ་བཞིན་གཤེགས་པའི་
སྙིང་པོ་ལ་སྨོད་ཅིང་འཕྱ་བའི་སེམས་ཅན་དེ་དག་ནི། ད་དུང་ཡང་མཆུ་དང་ རྐན་སྐམ་
ཞིང་། ཡི་དྭགས་རིད་པ་ཁ་ནས་མེ་ལྕེ་འབྱུང་པའི་སྲོག་ཆགས་སུ་འགྱུར་རོ། །མ་
འོངས་པ་ན་ཡང་སེམས་ཅན་གང་ལུས་ཤིན་ཏུ་རིད་པ་དེ་བཞིན་གཤེགས་པའི་སྙིང་
པོ་ལ་སྨོད་ཅིང་འཕྱ་བ་དེ་དག་ནི། བཙུན་པ་གང་པོ་གཞན་མ་ཡིན་ཏེ་ངེས་པར་ཡི་
དྭགས་ཁ་ནས་མེ་འབར་བ་ཉམ་ཆུང་བ་ཡིན་ནོ། །ཞེས་དང༌། སྔོན་ཡང་སེམས་ཅན་
གང་དེ་བཞིན་གཤེགས་པའི་སྐུ་རྟག་པ་ལ་མི་རྟག་པར་ལྟ་བ་རྣམས་མཛེ་ན་བར་་་་་
འགྱུར་ཏེ། ད་དུང་ཡང་སེམས་ཅན་གང་ཞན་ཅིང་མཛེ་ན་བར་གྱུར་བ་དེ་དག་ནི་ངེས་
པར་དེ་བཞིན་གཤེགས་པའི་སྐུ་ལ་སྨོད་པ་ཡིན་ནོ། །མ་འོངས་པ་ན་ཡང་སེམས་ཅན་
གང་དེ་བཞིན་གཤེགས་པའི་སྐུ་རྟག་པ་ལ་མི་རྟག་པར་ལྟ་བ་མཛེ་ན་བར་འགྱུར་བ་
དེ་དག་ནི་གཞན་མ་ཡིན་ཏེ། བཙུན་པ་གང་པོ་དེ་བཞིན་གཤེགས་པའི་སྐུ་རྟག་པ་ལ་
སྨོད་པ་ཡིན་ནོ། །ཞེས་གསུངས་སོ། ། བྱང་
དེས་ན་སྔོན་གྱི་མཁས་པ་རྣམས་ལ་དགོས་པ་ཁྱད་པར་བ་རེ་ཡོད་ངེས་ལ། རང་རེ་
བྱིས་པ་རྣམས་ཀྱིས་ནི་གཟབ་པར་མ་བྱས་ན་ཆོས་ཟབ་པས་ཡུལ་ཤིན་ཏུ་གཉན་པར་
འདུག་གོ །ད་ནི་རང་ལུགས་མདོ་ཙམ་ཞིག་བརྗོད་པར་བྱ་སྟེ། ཐོག་མར་བདེར་
གཤེགས་སྙིང་པོ་དེ་སེམས་ཅན་ཐམས་ཅད་ཀྱི་རྒྱུད་ན་ཡོད་པའི་སྒྲུབ་བྱེད་གང་ཞེ་ན།
རྒྱུད་བླ་མ་ལས། རྫོགས་སངས་སྐུ་ནི་འཕྲོ་ཕྱིར་དང་། །དེ་བཞིན་ཉིད་དབྱེར་མེད་
ཕྱིར་དང་། །རིགས་ཡོད་ཕྱིར་ན་ལུས་ཅན་ཀུན། །རྟག་ཏུ་སངས་རྒྱས་སྙིང་པོ་ཅན། །
སངས་རྒྱས་ཡེ་ཤེས་སེམས་ཅན་ཚོགས་ཞུགས་ཕྱིར། །རང་བཞིན་དྲི་མེད་དེ་ནི་
གཉིས་མེད་དེ། །སངས་རྒྱས་རིགས་ལ་དེ་འབྲས་ཉེར་བརྟགས་ཕྱིར། །འགྲོ་ཀུན་
སངས་རྒྱས་སྙིང་པོ་ཅན་དུ་གསུངས། །ཞེས་པ་འདི་ཉིད་ཡིན་ཏེ། ཚིགས་བཅད་
348



བློ་གསར་ཡིད་ཀྱི་དགའ་སྟོན་ལས་རང་སྟོང་གཞན་སྟོང་གི་རྣམ་གཞག
གཉིས་ཀའི་རྐང་བ་དང་པོ་གཉིས་ ཀྱི་དོན་ནི། ལུས་ཅན་རྣམས་ཆོས་ཅན། རྟག་ཏུ་
སངས་རྒྱས་ཀྱི་སྙིང་པོ་ཅན་ཡིན་ཏེ། ཕྱིས་དེའི་རྒྱུད་ནས་རྫོགས་པའི་སངས་རྒྱས་ཀྱི་
ཡོན་ཏན་རྣམས་འབྱུང་བའི་ཕྱིར། ཞེས་དགོད། རྟགས་ནི་བྱེ་སྨྲས་ཀྱང་ཁས་ལེན། །
ཁྱབ་སྟེ། ཕྱིས་ནས་མངོན་པའི་ཆོས་སྐུའི་ཡོན་ཏན་དེ་དག་འདུས་མ་བྱས་ཡིན་པའི་
ཕྱིར་ཏེ། རྒྱུད་བླ་མ་ལས། འདུས་མ་བྱས་པའི་དབྱིངས་ལ་ནི། །རྟག་པ་ལ་སོགས་
དོན་ཤེས་བྱ། །ཞེས་སོགས་གསུངས་པའི་ཕྱིར་རོ། །འདི་ནི་སྣང་ཚུལ་གྱི་འབྲས་
རྟགས་སོ། །རྐང་བ་གཉིས་པ་གཉིས་ཀྱི་དོན་ནི། ཆོས་ཅན་དང༌། བསྒྲུབ་བྱ་གོང་
བཞིན་ལ། གདོད་ནས་འོད་གསལ་བའི་ཆོས་ཀྱི་དབྱིངས་དང་ངོ་བོ་དབྱེར་མེད་པ་
ཡིན་པའི་ཕྱིར། ཞེས་དགོད། རྟགས་གྲུབ་སྟེ། རྫོགས་པའི་སངས་རྒྱས་ཀྱིས་དེ་ལྟར་
དུ་གཟིགས་པ་གང་ཞིག་དེ་ཚད་མ་མཐར་ཐུག་ཡིན་པའི་ཕྱིར། ཞེས་བསྒྲུབ། ཁྱབ་
པ་གྲུབ་སྟེ། གདོད་མའི་འོད་གསལ་ཆེན་པོ་དེ་ཉིད་བདེ་གཤེགས་སྙིང་པོ་ཡིན་པའི་
ཕྱིར་རོ། ། བདག་དང་ །འ དུལ་བ་
འདི་རང་བཞིན་གྱི་རྟགས་ཡིན་ལ། སྒྲུབ་ཚུལ་འདི་ལྟར་ན་དོན་སྒྲུབ་བོ། །རྐང་པ་
གསུམ་པ་གཉིས་ཀྱི་དོན་ནི། ཆོས་ཅན་དང་བསྒྲུབ་བྱ་སྔ་མ་ལྟར་བྱས་ཏེ། སངས་
རྒྱས་ཀྱི་རིགས་དང་ལྡན་པའི་ཕྱིར། ཞེས་དགོད། རྟགས་གྲུབ་ལ། ཁྱབ་སྟེ། རིགས་
དེ་འདུས་མ་བྱས་ཤིང་སངས་རྒྱས་ཀྱི་ཡོན་ཏན་ཡེ་ལྡན་དུ་གནས་པའི་ཕྱིར་ཏེ། རྒྱུད་
བླ་མ་ལས། ཉེས་པ་གློ་བུར་དང་ལྡན་དང་། ཡོན་ཏན་རང་བཞིན་ཉིད་ལྡན་ཕྱིར། །
ཇི་ལྟར་སྔར་བཞིན་ཕྱིས་དེ་བཞིན། །འགྱུར་བ་མེད་པའི་ཆོས་ཉིད་དོ། ཞེས་དང་། །
འཕགས་པ་ཐོགས་མེད་ཀྱི་འགྲེལ་བ་ལས། གང་གཱའི་ཀླུང་གི་བྱེ་མ་སྙེད་ལས་འདས་
པའི་སངས་རྒྱས་ཀྱི་ཆོས་དང་རང་བཞིན་གྱིས་ལྡན་པའི་ཕྱིར་དེ་བཞིན་གཤེགས་པའི་
ཁམས་ནམ་མཁའ་བཞིན་སྔ་མ་དང་ཕྱི་མར་གཏན་འགྱུར་བ་མེད་པར་བསྟན་ཏོ། །
349



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཞེས་གསུངས་པའི་ཕྱིར་རོ། །འདི་ཡང་རང་བཞིན་གྱི་རྟགས་སོ། །དེ་ལྟར་རིགས་པ་
གསུམ་གྱིས་ཡོད་པར་བརྗོད་ནས། འོ་ན་དེའི་ངོ་བོ་ཇི་ལྟ་བུ་ཞིག་ཡིན་ཞེ་ན། བདེར་
གཤེགས་སྙིང་པོ་ཞེས་པ་སྟོང་པ་ཕྱང་ཆད་ཞིག་ཀྱང་མ་ཡིན། གསལ་བ་རིས་ཆད་
ཅིག་ཏུའང་མི་བཞེད་དེ། ངོ་བོ་སྟོང་བའི་ཆ་ནས་གཞལ་ན་ཤེར་ཕྱིན་རྒྱས་འབྲིང་
བསྡུས་གསུམ་སོགས་དང་དེའི་དགོངས་འགྲེལ་རིགས་ཚོགས་འཇུག་པ་སོགས་ལས་
ཇི་སྐད་བཤད་པའི་ཁས་ལེན་ཀུན་བྲལ་གྱི་སྟོང་ཉིད་རྣམ་གྲངས་མ་ཡིན་པའི་དོན་
དམ་དང་། ། སྣང་པའི་ཆ་ནས་སྙིང་པོ་བསྟན་པའི་མདོ་རྣམས་དང་རྒྱུད་བླ་ཆོས་་་་་
དབྱིངས་བསྟོད་པ་སོགས་ལས་གསུངས་པའི་རང་བཞིན་འོད་གསལ་བ་སངས་རྒྱས་
ཀྱི་ཡོན་ཏན་གང་གཱའི་ཀླུང་གི་བྱེ་མ་སྙེད་ཀྱི་ཆོས་རྣམས་ཡེ་ལྡན་དུ་ཡོད་པ། དེ་འདྲའི་
སྟོང་གསལ་གཉིས་པོ་དེའང་འཆད་ཚུལ་སོ་སོར་བཤད་ཀྱང༌། རང་གི་གནས་ལུགས་
ལ་ཐ་དད་པ་ཅུང་ཟད་ཀྱང་མེད་པར་སོ་སོ་རང་རིག་པའི་ཡེ་ཤེས་ཀྱི་སྤྱོད་ཡུལ་བསམ་
གྱིས་མི་ཁྱབ་པ་ཙམ་དུ་གནས་པ་ཞིག་དུ་འདོད་དེ། ཀུན་མཁྱེན་མི་ཕམ་ཆོས་རྗེའི་
རྒྱུད་བླའི་འགྲེལ་བ་ལས། སྤྲིན་དང་རྨི་ལམ་སྒྱུ་བཞིན་དེ་དང་དེར། ཞེས་སོགས་ཀྱི་
སྐབས་སུ། སྔར་གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་ལ་བདེན་པ་མེད་
པར་གསུངས་པ་དབྱིངས་ངོ་བོ་སྟོང་པའི་ཆ་ནས་བསྟན་པ་ཡིན་ལ། འདིར་བདེར་
གཤེགས་སྙིང་པོ་ཡོད་པར་གསུངས་པ་ཡང་ངོ་བོ་བདེན་པར་ཡོད་ཅེས་གསུངས་པ་
མ་ཡིན་ཏེ་རིག་པ་ཡེ་ཤེས་རང་བཞིན་གསལ་བའི་ཆ་ནས་བསྟན་པས་དེ་གཉིས་མི་
འགལ་བར་མ་ཟད་གཅིག་གྲོགས་གཅིག་འཆར་བས་ཟུང་དུ་འཇུག་པ་དང་། ཞེས་
གསུངས་པས་མཚོན་ནས་རང་ལུགས་ཀྱི་ལེགས་བཤད་རྣམས་ལས་རྒྱ་ཆེར་ཤེས་པར་
བྱའོ།།
དེ་ལྟར་བདེ་གཤེགས་སྙིང་པོ་དེའང་ངོ་བོ་སྟོང་པ་དང་དབྱེར་མེད་པ་ཞིག་ཏུ་ངེས་པར་
350



བློ་གསར་ཡིད་ཀྱི་དགའ་སྟོན་ལས་རང་སྟོང་གཞན་སྟོང་གི་རྣམ་གཞག
འདོད་དགོས་ཏེ། ལང་གཤེགས་ལས། དེ་བཞིན་གཤེགས་པ་དགྲ་བཅོམ་ པ་ ཡང་
དག་པར་རྫོགས་པའི་སངས་རྒྱས་རྣམས་ནི། སྟོང་པ་ཉིད་ཡང་དག་པའི་མཐའ་
སོགས་གོང་དུ་དྲངས་པ་དང་མྱང་འདས་ཆེན་པོར་དེ་བཞིན་གཤེགས་པའི་སྙིང་པོ་ནི་
སྟོང་པ་ཡིན་ནོ་ཞེས་བསྟན་ན་བྱིས་པ་རྣམས་ཆད་པ་འཇིགས་སུ་རུང་བའི་ཡོན་པོ་་་་
སྒོམ་པར་བྱེད་དོ། །ཤེས་རབ་ཅན་རྣམས་ཀྱིས་ནི་རྟག་པ་དང་ཐེར་ཟུག་པ་དེ་སྒྱུ་མ་
ཙམ་དུ་ཡོད་པར་ཤེས་སོ། །ཞེས་དང༌། འཕགས་པ་ཐོགས་མེད་ཀྱི་རྒྱུད་བླའི་འགྲེལ་
བར་མདོ་དྲངས་པ་ལས་ཀྱང་། ཆོས་ཐམས་ཅད་ནི་རྩ་བ་ཡོངས་སུ་ཆད་པ་སྟེ། སྙིང་
པོ་མེད་པའི་རྩ་བ་ཅན། མི་གནས་པའི་རྩ་བ་ཅན། དག་པའི་རྩ་བ་ཅན། མེད་པའི་
རྩ་བ་ཅན་ནོ། །ཞེས་དང་། རྒྱུད་བླ་ལས། བདག་དང་བདག་མེད་སྤྲོས་པ་དག །ཉེ་
བར་ཞི་བས་དམ་པའི་བདག །ཅེས་དང་འགྲེལ་བར་ཐོགས་མེད་ཞབས་ཀྱིས། །
བདག་མེད་པ་ཉིད་བདག་ཏུ་བྱས་པ་སྟེ། ཞེས་སོགས་གོང་དུ་དྲངས་པ་དེ་དག་གི་
ཕྱིར་རོ། །
དེ་ལྟ་ན་བདེར་གཤེགས་སྙིང་པོའི་ངོ་བོ་སྟོང་བའི་ཆ་ནས་སྤྲོས་པའི་མཚན་མ་ཐམས་
ཅད་དང་བྲལ་ཡང་། འཇུག་པ་ལས། དེ་ལྟར་དངོས་པོ་ཐམས་ཅད་སྟོང་ན་ཡང་། །
སྟོང་བ་ཉིད་ལས་རབ་ཏུ་སྐྱེ་བར་འགྱུར། །ཞེས་བག་ཆགས་ཀྱིས་བསྐྱེད་པའི་ཆོས་
གློ་བུར་བ་འདི་དག་གི་སྟེང་ནས་དེ་ལྟར་སྣང་སྟོང་ཟུང་འཇུག་ཏུ་བཏུབ་ན་ཆོས་ཉིད་
གཉུག་མ་བདེར་གཤེགས་སྙིང་པོའི་སྟེང་ནས་མི་ཐུབ་པའི་རྒྱུ་མཚན་ཅི་ཡང་མེད་་་་་
པས་ན་འོད་གསལ་བའི་སྣང་བ་དབྱེར་མེད་དུ་ཡོད་དེ། ལང་གཤེགས་ལས། སེམས་
ནི་རང་བཞིན་འོད་གསལ་དེ། །དེ་བཞིན་གཤེགས་པའི་སྙིང་པོ་དགེ །ཞེས་སོགས་
ཤིན་ཏུ་མང་པོ་དང་། རྒྱུད་བླ་ལས། འདི་ལ་བསལ་བྱ་ཅི་ཡང་མེད། །བཞག་པར་
བྱ་བ་ཅུང་ཟད་མེད། །ཅེས་དང༌། རྣམ་དབྱེར་མེད་པའི་མཚན་ཉིད་ཅན། །བླ་མེད་
351
།



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཆོས་ཀྱིས་སྟོང་མ་ཡིན། །ཞེས་དང༌། དེའི་འགྲེལ་བ་ཐོགས་མེད་ཞབས་ཀྱིས། འདི་
ལ་རྣམ་པར་བྱ་པའི་རྒྱུ་མཚན་ཅན་གཞག་པར་བྱ་བ་ཡང་ཅུང་ཟད་ཀྱང་ཡོད་པ་མ་་་
ཡིན་ཏེ། རྣམ་པར་དབྱེ་བ་མེད་པའི་ཆོས་ཉིད་ནི་རང་བཞིན་ཡིན་པའི་ཕྱིར་རོ། དེས་
ན་དེ་བཞིན་གཤེགས་པའི་སྙིང་པོ་ནི། རྣམ་པར་དབྱེ་བ་ཡོད་པ། བྲལ་ཤེས་པ།
ཉོན་མོངས་པའི་སྦུབས་ཐམས་ཅད་ཀྱིས་ནི་སྟོང་པ་ཡིན་ལ། རྣམ་པར་དབྱེ་བ་མེད་
པ༑ བྲལ་མི་ཤེས་པ། བསམ་གྱིས་མི་ཁྱབ་པའི་སངས་རྒྱས་ཀྱི་ཆོས་གང་གཱའི་ཀླུང་
གི་བྱེ་མ་ལས་འདས་པ་ནི་མི་སྟོང་ངོ་ཞེས་གསུངས་སོ། །ཞེས་དང་། སྐྱེ་མེད་རིན་པོ་
ཆེའི་མཛོད་ལས། སྒྱུ་མ་གསལ་སྟོང་བརྗོད་མེད་དེ། །ཆོས་ཉིད་གསལ་དངོས་རྟོག་
པ་མེད། །ཅེས་གསུངས་པ་བཞིན་དུ་ཤེས་པར་བྱའོ། །ལུགས་འདིས་རྩོད་སྤོང་བྱེད་
ཚུལ་ནི། འོ་ན་སེམས་ཅན་བདེར་གཤེགས་སྙིང་པོ་ཡིན་པའམ་དེ་ལ་ཡོད་པ་གང་
ཡིན་ཞེ་ན། གནས་ཚུལ་ལ་ལྟོས་ན་སེམས་ཅན་རྣམས་བདེར་གཤེགས་སྙིང་པོ་ཡིན་
ཞེས་བྱ་ཞིང་། སྣང་ཚུལ་ལ་ལྟོས་ན་ཡོད་མེད་གཉིས་སུ་འགྱུར་ཏེ། སེམས་ཅན་ལ་
ཞེས་པའི་ལ་སྒྲ་རྟེན་གནས་ལ་བྱས་ན་ཡོད་ཅེས་བྱ་སྟེ་དེ་ལ་ཆོས་ཉིད་དུ་ཡོད་པའི་་་་་
ཕྱིར་རོ། །
ལ་དེ་དེ་ཉིད་ཀྱི་སྒྲའི་དབང་དུ་བྱས་ན་མེད་ཅེས་སྨྲ་སྟེ། སེམས་ཅན་ཞེས་པ་ཕུང་ལྔའི་
རྒྱུན་ལ་འཇོག་པ་གང་ཞིག །ཕུང་ལྔའི་ངོ་བོར་གྱུར་བའི་དེ་བཞིན་གཤེགས་པའི་
སྙིང་པོ་ཞིག་མེད་པའི་ཕྱིར་རོ། །འདི་ལྟར་ཕྱེས་ན་གཞན་གྱིས་རྩོད་པ་མང་བོ་ཞིག་
རང་གྲོལ་དུ་འགྱུར་རོ། །ཡང་དེ་འདྲའི་སྙིང་པོའམ་ཡེ་ཤེས་དེས་ཤེས་བྱ་ཅིའི་ཕྱིར་མི་
མཁྱེན་ཞེ་ན། འདི་ནི་རྔ་བོ་ཆེའི་མདོ་ལས། བུམ་པའི་ནང་གི་སྒྲོན་མེ་ཞེས་བྱ་བ་ནི་
ཇི་ལྟར་བུམ་པའི་ནང་ན་སྒྲོན་མེ་ཡོད་པའི་འོད་ལམ་མེར་མ་ཡིན། ལྷན་ནེར་མ་ཡིན་
ཞིང་། །སེམས་ཅན་རྣམས་ལ་ཅི་ཡང་མི་བྱེད་པ་བཞིན་དུ་དེ་བཞིན་གཤེགས་པའི་
352



བློ་གསར་ཡིད་ཀྱི་དགའ་སྟོན་ལས་རང་སྟོང་གཞན་སྟོང་གི་རྣམ་གཞག
སྙིང་པོ་མཚན་དང་དཔེ་བྱད་བཟང་པོ་མཐའ་ཡས་པ་ལྡན་པར་གསུངས་པ་ཡང་་་་་་
སེམས་ཅན་རྣམས་ཀྱི་དོན་མི་བྱེད་དོ། །ཞེས་གསུངས་པ་ལྟར། དེ་བཞིན་གཤེགས་
པའི་ཡེ་ཤེས་ནི་ཉོན་མོངས་པའི་སྦུབས་ན་སོ་སོ་རང་རིག་པའི་རང་བཞིན་དུ་གནས་
ཀྱང་སྒྲིབ་པ་མ་སྤངས་བར་དུ་ཤེས་བྱ་རགས་པ་མཁྱེན་པར་མི་མངོན་དེ་ཤུབས་ན་་་་
གནས་པའི་གྲི་ལ་རྣོ་ཡོད་ཀྱང་ཤིང་སོགས་དང་མ་འཕྲད་བར་དུ་མི་མངོན་པ་བཞིན་
ནོ།་་་རྒྱས་པར་ཀུན་མཁྱེན་མི་ཕམ་རིན་པོ་ཆེའི་གཉུག་སེམས་དང་ཆོས་རྗེ་ཡིད་
བཞིན་ནོར་བུའི་གཞིའི་དཔྱད་པ་ལས་གཤིས་ཕྱིན་པ་རྟོགས་པར་བྱའོ། །དེ་ཡེ་ཤེས་
ཡིན་ན། དེས་ཅིའི་ཕྱིར་སྒྲིབ་པ་མི་སྤོང་སྙམ་ན། དེའི་ངོར་སྒྲིབ་པ་མ་གྲུབ་པའི་ཕྱིར་
དང་། དེ་དེའི་གཉེན་པོ་མིན་པའི་ཕྱིར་ཡང་མི་སྤོང་ངོ༌། ། ས་
འོ་ན་མྱང་འདས་ལས། རིགས་ཀྱི་བུ་དཔེར་ན་མི་ཞིག་ངན་སེམས་ཀྱིས་མ་བསད་དེ།
བསད་ནས་འགྱོད་པ་སྐྱེས་པས་ལམ་གསུམ་དགེ་མོད་ཀྱི། སེམས་ཅན་དམྱལ་བ་པ་
ཞེས་བྱའོ། །དེ་ཅིའི་ཕྱིར་ཞེ་ན། མི་དེ་གདོན་མི་ཟ་བར་སེམས་ཅན་དམྱལ་བར་ལྟུང་
བའི་ཕྱིར་རོ། །ཞེས་དང༌། རིགས་ཀྱི་བུ་སེམས་ཅན་ཐམས་ཅད་ཀྱང༌། གདོན་མི་ཟ་
བར་བླ་ན་མེད་པར་ཡང་དག་པར་རྫོགས་པའི་བྱང་ཆུབ་ཏུ་འགྱུར་བའི་ཕྱིར་སེམས་
ཅན་ཐམས་ཅད་ལ་སངས་རྒྱས་ཀྱི་རང་བཞིན་ཡོད་དོ་ཞེས་གསུངས་སྟེ། སེམས་ཅན་
ཐམས་ཅད་ལ་ཡང་དག་པར་མཚན་སུམ་ཅུ་རྩ་གཉིས་དང་། དཔེ་བྱད་བཟང་པོ་
བརྒྱད་ཅུ་མེད་པས་ཞེས་དང༌། རྒྱུད་བླ་མ་ལས་ཀྱང་། སངས་རྒྱས་རིགས་ལ་དེ་
འབྲས་ཉེར་བཏགས་ཕྱིར། །འགྲོ་ཀུན་བདེར་གཤེགས་སྙིང་པོ་ཅན་དུ་གསུངས། །
ཞེས་གསུངས་པས་ད་ལྟ་ནས་སངས་རྒྱས་ཀྱི་ཡོན་ཏན་ཇི་ལྟར་ཡོད་ཅེ་ན། འདི་ནི་
སེམས་ཅན་རྣམས་ད་ལྟ་ནས་དག་པ་གཉིས་ལྡན་གྱི་སངས་རྒྱས་མ་ཡིན་པ་ལ་་་་་་་
དགོངས་ནས་དེ་ལྟར་དུ་གསུངས་ཏེ་གཞན་དུ་ན་དངོས་འགལ་གསུངས་པར་འགྱུར་
353 པ་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
རོ༑ །བཞི་བ་མཐར་ཐུག་དགོངས་པ་གཅིག་ཏུ་འབབ་ཚུལ་ནི། སྟོང་གསལ་འདུས་
མ་བྱས་པའི་བདེར་གཤེགས་སྙིང་པོ་འདིའི་ཀློང་དུ། མདོ་སྔགས་གཉིས་དང༌། ཆོས་
འཁོར་བར་ཐ་གཉིས་དང་། ཀླུ་ཐོགས་གཉིས་དང་། གངས་ཅན་ཀྱི་མཁས་གྲུབ་ཆེན་
པོ་རྣམས་དགོངས་པ་རོ་གཅིག་ཏུ་འགྱུར་རོ། །དེ་ཡང་བསྐྱེད་རིམ་པས་ལྷ་སྐུ་སྒོམ་པ་
དེའང་ངེས་དོན་ལ་འདི་ལས་མ་འདས་ཤིང་། རྫོགས་རིམ་པས་རྩ་རླུང་ཐིག་ལེ་ལ་
གནད་དུ་བསྣུན་དེ་མངོན་དུ་བྱ་རྒྱུའི་ཡེ་ཤེས་དེའང་འདི་ཉིད་ཡིན་ལ། རྫོགས་ཆེན་
པས་མན་ངག་གིས་ངོ་སྤྲོད་རྒྱུའི་རིག་པ་དེའང་འདི་གའོ། །འོན་ཀྱང་སྔགས་ལས་
འདི་ཉིད་ཉམས་སུ་ལེན་པའི་ཐབས་དང་བཅས་པ་ཤིན་ཏུ་གསལ་བར་བསྟན་ཅིང་། །
མདོ་ལས་རང་གི་ངོ་བོ་དང་ཉམས་ལེན་གྱི་ཐབས་གཉིས་དེ་འདྲའི་གསལ་བར་མ་
བསྟན་པ་ནི་ཁྱད་པར་རོ། །
དེ་ལྟར་མདོ་སྔགས་གཉིས་ཀས་སྟོན་ཚུལ་གསལ་མི་གསལ་ཙམ་ལས་དགོངས་པ་
གཅིག་ཏུ་འབབ་བོ། །རྒྱུ་མཚན་དེའི་ཕྱིར་ཀུན་མཁྱེན་མི་ཕམ་པས་རྒྱུད་བླ་མ་མདོ་
སྔགས་མཚམས་སྦྱོར་གྱི་གཞུང་དུ་གསུངས་པ་ཡིན་ནོ། །ཆོས་འཁོར་བར་བས་་་་
གཟུགས་ནས་རྣམ་མཁྱེན་བར་གྱི་ཆོས་ཐམས་ཅད་སྟོང་ཉིད་སྤྲོས་བྲལ་དུ་གཏན་ལ་
ཕབ་པ་དེ་འཁོར་ལོ་ཐ་མའི་བདེར་གཤེགས་སྙིང་པོའི་ངོ་བོ་སྟོང་པའི་ཆ་དེ་ཡིན་ལ།
འཁོར་ལོ་ཐ་མ་སྙིང་པོ་བསྟན་པའི་མདོ་རྣམས་ལས་བདེར་གཤེགས་སྙིང་པོ་སྐུ་དང་
ཡེ་ཤེས་ཡེ་ལྡན་དུ་བཤད་པ་དེའང་འཁོར་ལོ་བར་བའི་སྟོང་ཉིད་དེའི་སྣང་ཆ་ཡིན་་་་
པས་སོ་སོར་སྟོན་ཚུལ་གཙོ་ཆེ་ཆུང་ཙམ་ལས་གཉིས་ཀས་གཉིས་ཀ་མ་བསྟན་པའང་
མ་ཡིན་ལ་དགོངས་པའི་ཕུགས་གཅིག་ཏུ་སོང་ངོ༌། །འཕགས་པ་ཀླུ་སྒྲུབ་ཀྱིས་སྟོང་
ཉིད་གཙོ་བོར་བསྟན་ཀྱང་དེའི་ངོ་བོ་འོད་གསལ་བར་བཞེད་དེ། །སྐྱེ་མེད་རིན་པོ་
ཆེའི་ལུང་གོང་དུ་དྲངས་པ་ལྟར་རོ། །བྱམས་པ་དང་ཐོགས་མེད་ཞབས་ཀྱིས་རྒྱུད་བླ་
354



བློ་གསར་ཡིད་ཀྱི་དགའ་སྟོན་ལས་རང་སྟོང་གཞན་སྟོང་གི་རྣམ་གཞག་
སོགས་ལས་བདེར་གཤེགས་སྙིང་པོ་རྒྱ་ཆེར་བསྟན་ཀྱང༌། དེའི་ངོ་བོ་བདག་བདག་
མེད་ཀྱི་སྤྲོས་པ་ཐམས་ཅད་དང་བྲལ་བའི་སྟོང་ཉིད་དུ་བཞེད་པས་དགོངས་པའི་ཆུ་
བོ་གཅིག་འདྲེས་སུ་གྱུར་ཏོ། །དེས་ན་བྱམས་པ་དང་ཀླུ་སྒྲུབ་དགོངས་པ་མཐར་ཐུག་
མི་འགལ་ཏེ། ཆོས་འཁོར་བར་ཐའི་དགོངས་པ་མི་འགལ་པའི་ཕྱིར། དེ་གཉིས་
དགོངས་པ་མི་འགལ་ཏེ། བརྗོད་བྱ་སྣང་སྟོང་གཉིས་མི་འགལ་བའི་ཕྱིར་རོ། །དེ་
གཉིས་མི་འགལ་བ་ཅིའི་ཕྱིར་ཞེ་ན། དངོས་པོའི་ཆོས་ཉིད་ཡིན་པའི་ཕྱིར་ཞེས་སྨྲ་
དགོས་སོ། །དེ་བཞིན་དུ་ལེགས་ལྡན་འབྱེད། མེ་ཏྲི་པ། གསེར་གླིང་པ། ཇོ་བོ་རྗེ།
ཏེ་ལོ་པ། ན་རོ་པ་སོགས་པན་གྲུབ་ཆེས་མང་པོ་ཞིག་གིས་ཀྱང་སྟོང་ཚུལ་འདི་གཉིས་
དབུ་མའི་དགོངས་པར་འགལ་མེད་དུ་བཞེད་དོ། །
བོད་དུའང་ཀརྨ་རང་བྱུང་རྡོ་རྗེ། མར་པ་ལོ་ཙ་པ། མི་ལ་སོགས་བཀའ་བརྒྱུད་པ་
རྣམས་དང༌། ས་སྐྱའི་ཕྱོགས་ནས་འཇམ་མགོན་ས་པན། ཉ་དཔོན་ཀུན་དགའ་
དཔལ། པན་ཆེན་ཤཱཀ་མཆོག་པ། གསེར་མདོག་པ་དོན་ཡོད་དཔལ་ པ། རེད་
མདའ་པ་སོགས་དང༌། དགེ་ཕྱོགས་ནས་རྗེ་བདག་ཉིད་ཆེན་པོས་འདི་ཉིད་བཞེད་
དེ༑ ཞུ་ལན་སྨན་མཆོག་བདུད་རྩིའི་ཕྲེང་བ་ཞེས་བྱ་བ་མཁའ་འགྲོ་མ་རྣམས་ཀྱིས། །
བདུད་རྩི་སྨན་མཆོག་ཆོས་ཀྱི་མཆོག་ཅེས་གསུངས་ཤིང་། རྗེ་ཉིད་ཀྱིས་ཀྱང༌། །
འཕགས་པ་ལག་ན་རྡོ་རྗེའི་གསང་ཚིག ལྷག་ཆད་ནོར་གསུམ་གྱི་སྐྱོན་དང་བྲལ་བ། །
བདུད་རྩི་སྨན་མཆོག་ཅེས་བསྔགས་པ་མང་དུ་གསུངས་པ་དེ་ཉིད་ལས། ངོ་བོ་རང་
བཞིན་ཐུགས་རྗེ་གསུམ་གྱི་ངོས་འཛིན་རྣམས་རྫོགས་ཆེན་ཇི་བཞིན་དུ་གསུངས་སོ།།
གཞན་དག་འདི་ཡང་གཞན་གྱིས་བསླད་པ་ཅན་དང་འགལ་འདུ་ཅན་ཡིན་ཞེས་་་་་
གཞུང་འདིའི་མཇུག་ཏུ་ཡིག་ཆུང་བཀོད་འདུག་ཀྱང་། གསང་བདག་གི་ཞལ་ནས། །
གདམས་པ་འདིའི་མིང་ནི་ཞུ་ལན་སྨན་མཆོག་བདུད་རྩིའི་ཕྲེང་བ་ཞེས་བྱ་སྟེ། སྨན་
355



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
འདི་དང་བོ་གདུལ་བྱ་རྣམས་ཀྱི་ཁར་མི་འགྲོ་བའི་དཔེ་ཡོད། ཁར་སོང་ཡང་སྐྱུགས་
པའི་དཔེ་ཡོད། སྨན་སྦྱོར་འདི་འཁོར་བའི་གཅོང་ནད་སེལ་བ་ལ་འདི་ལས་ལེགས་
པ་མེད་གསུངས། སྨན་འདི་དང་པོར་གསོལ་ནས་བར་དུ་མི་སྐྱུག་པར་ཞུ། ཞེས་
གསུངས་ཤིང་། ལས་ཀྱི་རྡོ་རྗེའི་ཞལ་ནས་ཀྱང་། གསང་བདག་ཉིད་ཀྱིས་གསུངས་
པའི་ཚིག་རྣམས་གཞན་གྱི་བློར་མི་ཤོང་སྲིད་པས་སྦེད་པར་མཛད་པར་ཞུ། ཞེས་
གསུངས་འདུག་པས་བག་ཡོད་པར་བྱ་དགོས་སོ། །
རྗེའི་དངོས་སློབ་གུང་རུ་རྒྱལ་མཚན་བཟང་པོས་གཞན་སྟོང་གི་དབུ་མ་འདི་ཉིད་གསུངས་
ཤིང་དེ་ཉིད་རྗེའི་གདམས་པ་ཡིན་ཞེས་གསུངས། ཕྱིས་སུ་བྱོན་པ་འགའ་ཞིག་གིས་
རྗེའི་ལྟ་བའི་དཔྱད་པ་མ་རྫོགས་སྐབས་ཀྱི་གསུངས་ཚུལ་རེད་ཟེར་མོད། ཆེས་བྱ་
དཀའ་བའི་གནས་སུ་སེམས་སོ། །པན་ཆེན་བློ་བཟང་ཆོས་རྒྱན། རྒྱལ་དབང་ལྔ་བའི་
ཡོངས་འཛིན་འཁོན་སྟོན་དཔལ་འབྱོར་ལྷུན་གྲུབ། རྒྱལ་དབང་ལྔ་བ་ངག་དབང་བློ་
བཟང་རྒྱ་མཚོ། ཐམས་ཅད་མཁྱེན་པ་རྒྱལ་དབང་བསྟན་འཛིན་རྒྱ་མཚོ་སོགས་
མཁས་གྲུབ་གཉིས་ལྡན་གྱི་སྐྱེས་ཆེན་དམ་པ་དེ་དག་གིས་ཀྱང་དབུ་མ་འདི་གཉིས་
འགལ་མེད་དུ་བཞེད་དོ། །རང་ལུགས་ལ་ཀུན་མཁྱེན་ཀློང་ཆེན་རབ་འབྱམས་དང་། །
སྨིན་གླིང་ཡབ་སྲས། འཇམ་པའི་དབྱངས་དངོས་མི་ཕམ་རྒྱ་མཚོ་སོགས་ཀྱིས་འདི་
གཉིས་འགལ་མེད་དུ་གསུངས་ཤིང་། ཁྱད་པར་མི་ཕམ་རིན་པོ་ཆེས་རྒྱ་ཆེར་སྒྲུབ་
པར་མཛད་དོ། །དེས་ན་གནས་ལུགས་ཀྱི་དོན་ཇི་བཞིན་གཟིགས་པའི་རྒྱ་བོད་ཀྱི་
མཁས་གྲུབ་དེ་རྣམས་ནི་མཐར་ཐུག་དགོངས་པ་གཅིག་ཏུ་ལེགས་པར་གྲུབ་པས་མི་
མཐུན་པ་ཅུང་ཟད་ཀྱང་མེད་དོ། །དེ་བས་ན་སྟོང་གསལ་འདུས་མ་བྱས་པའི་ཡེ་ཤེས་
དེ་ལ་རང་སྟོང་གཞན་སྟོང་གང་བརྗོད་ཀྱང་རུང་སྟེ། མཐར་ཐུག་འཕགས་པའི་གཟིགས་
ངོར་མ་དག་པའི་ཕུང་སོགས་ཀྱིས་བསྡུས་པའི་སྣང་བ་འདི་རྣམས་ནི་གཞི་མི་གྲུབ་
356



བློ་གསར་ཡིད་ཀྱི་དགའ་སྟོན་ལས་རང་སྟོང་གཞན་སྟོང་གི་རྣམ་གཞག
སྟེ༑ དེའི་རྒྱུ་བག་ཆགས་སྤངས་པའི་ཕྱིར་ཏེ། མཁྲིས་ནད་ལྡོག་པའི་ཚེ་དུང་གི་སེར་
སྣང་གཞི་མི་གྲུབ་པ་བཞིན་ནོ། །
དེས་ན་ཀུན་རྫོབ་རྣམས་ནི་རང་སྟོང་ངོ་། །དེ་ལྟ་ནའང་རང་བྱུང་གི་ཡེ་ཤེས་དེ་ནི་མཐར་
ཐུག་འཕགས་པའི་གཟིགས་ངོར་ཡང་ཡོད་དེ་དུང་གི་དཀར་སྣང་བཞིན་ནོ། །
དེས་ན་དེ་གཞན་ཀུན་རྫོབ་ཀྱིས་སྟོང་གི་རང་གི་ངོ་བོ་མི་སྟོང་ཞེས་བརྗོད་དོ། །སྐུ་
དང་ཡེ་ཤེས་དེའང་བདེན་སྟོང་ཆུ་ཟླ་ལྟ་བུ་ཡིན་གྱི་རིགས་ཚོགས་ཀྱི་དགག་བྱ་་་་
བདེན་གྲུབ་དེ་མ་ཡིན་པས་དེའི་ཆ་ནས་རང་སྟོང་ཞེས་བརྗོད་ནའང་རུང་བར་མངོན་
ནོ༑ །དེ་ཉིད་ཀྱི་ཕྱིར་མདོ་སྔགས་རྒྱ་མཚོའི་ཕ་རོལ་དུ་སོན་པ་ཆོས་ཀྱི་རྗེ་ཡིད་བཞིན་
ནོར་བུའི་ཞལ་སྔ་ནས་ཀྱིས་བདེར་གཤེགས་སྙིང་པོ་ཡི་བཞུགས་ཚུལ་མཐར་ཐུག །
ཚད་མ་རྣམ་གཉིས་ཀྱིས་འཇལ་ཚུལ་ཤེས་ན། །སྟོང་དང་བདེན་གྲུབ་སོགས་གང་
སྨྲས་ཆོག་གིས། །ས་དགེ་ཇོ་ནང་རྣམས་ཐུགས་མཐུན་མཛོད་ཅིག །ཅེས་གདམས་
པར་མཛད་དེ། འདི་ནི་འགག་གནད་བརྒྱ་ཕྲག་ཅིག་ཆར་དུ་འགྲོལ་བར་བྱེད་པའི་
ཕུལ་དུ་བྱུང་བའི་གདམས་ངག་གོ །དེ་ལྟར་གོ་ན་གདོད་བསྟན་པ་ཐམས་ཅད་འགལ་
མེད་དུ་རྟོགས་པ་དང་། གཞུང་ལུགས་མ་ལུས་གདམས་པར་འཆར་བ་ཞེས་པ་དེ་
ཉིད་བྱུང་བ་ཡིན་པས་རང་རེ་ཐོས་བསམ་པ་དག་ལ་ཆེས་ཤིན་ཏུ་གལ་ཆེ་བའི་གནས་
སོ། །
གཞན་དུ་ཕྱོགས་རིས་ཀྱི་དབང་གིས་འཕགས་པ་ཐོགས་མེད་དང་ཀླུ་སྒྲུབ་ཀྱི་མཐར་
ཐུག་གི་ལྟ་བ་དག་འགོག་པ་ལ་བརྩོན་པ་ནི་ཡ་ང་བའི་བཤད་པའོ། །ལྔ་བ་ཆོས་འདི་
ཐོས་པ་དང་བསྟན་པ་ཙམ་ལའང་ཕན་ཡོན་ཚད་མེད་པར་གསུངས་པས་སྤྲོ་བ་བསྐྱེད་
པ་ནི། ཆོས་འདི་ནི་ཟབ་པའི་མཐར་ཐུག་པ་ཡིན་པས་འཆད་ཉན་བགྱིས་པ་ལའང་
ཕན་ཡོན་ཆེན་པོ་འཐོབ་སྟེ། སོར་ཕྲེང་གི་མདོར། དེ་བཞིན་གཤེགས་པའི་སྙིང་པོ་
357



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཐོས་པའི་བསོད་ནམས་ཀྱི་རྒྱུས། ནད་མེད་པ་དང༌། གཙེ་བ་མེད་པ་དང༌། ཚེ་རིང་
བ་དང༌། འགྲོ་བ་ཐམས་ཅད་དགའ་བར་འགྱུར་རོ། །དེ་བཞིན་གཤེགས་པ་རྟག་པ།
གཡུང་དྲུང་ཐེར་ཟུག་སྟེ། ཡོངས་སུ་མྱ་ངན་ལས་འདས་པ་ཡང་འཆི་བ་མེད་པར་ ཐོས་
པས་ཐམས་ཅད་འབྱོར་ཞིང་ཡུན་རིང་དུ་སྲ་བས་རྟག་པར་འགྱུར་རོ། །ཞེས་དང་། །
མྱང་འདས་ཆེན་པོ་ལས་ཀྱང་། ང་མྱ་ངན་ལས་འདས་ནས་གང་གིས་ཐེག་པ་ཆེན་
པོའི་མདོ་སྡེ་ཤིན་ཏུ་ཟབ་མོ་འདི་ཐོས་ནས་དད་པའི་སེམས་སྐྱེས་ན། དེ་ནི་མ་འོངས་
པའི་དུས་སུ་བསྐལ་བ་བརྒྱ་སྟོང་གི་བར་དུ་ངན་སོང་དུ་མི་ལྟུང་བར་རིག་པར་བྱའོ།།
ཞེས་དང༌། ལེགས་ལྡན་གྱིས་རིན་ཆེན་སྒྲོན་མེར་མྱང་འདས་ཆེན་པོ་དྲངས་པ་ལས།
སེམས་ཅན་ཐམས་ཅད་ལ་དེ་བཞིན་གཤེགས་པའི་སྙིང་པོ་ཡོད་དོ་ཞེས་སྟོན་པར་་་་
བྱེད་པའི་སེམས་ཅན་དེ་དག་ནི་ཡོན་ཏན་དཔག་ཏུ་མེད་པ་དང་ལྡན་པ་སྟེ། དམ་པའི་
ཆོས་འདོད་པའི་རིགས་ཀྱི་བུ་དེ་དག་ནི་སྡིག་པའི་ལས་གྲངས་མེད་པ་བྱས་པ་རྣམས་
ཀླད་པ་ན་བ་དང༌། རིམས་ཀྱིས་བཏབ་པ་དང༌། ཟུག་རྔུ་དང་སྐུར་པ་བཏབ་པ་ཙམ་
གྱིས་བྱང་པར་འགྱུར་རོ། །ཞེས་གསུངས་སོ། །
ཡེ་ཤེས་སྣང་བ་རྒྱན་གྱི་མདོ་དང༌། རྒྱུད་བླ་མ་ལས། གང་ཞིག་བྱང་ཆུབ་དོན་དུ་
གཉེར་བས་གསེར་ཞིང་ནོར་བུས་སྤྲས་པ་ནི། །སངས་རྒྱས་ཞིང་རྡུལ་མཉམ་པ་ཉིན་
རེ་ཆོས་རྒྱལ་རྣམས་ལ་རྟག་འབུལ་ན། །གཞན་གང་འདི་ལས་ཚིག་ཙམ་ཐོས་ཤིང་
ཐོས་ནས་ཀྱང་ནི་མོས་ན་འདི། །སྦྱིན་པ་ལས་བྱུང་དགེ་བ་དེ་ལས་བསོད་ནམས་ཆེས་
མང་འཐོབ་པར་འགྱུར། །བློ་ལྡན་གང་ཞིག་བླ་མེད་བྱང་ཆུབ་འདོད་པས་བསྐལ་བ་
དུ་མར་ཡང་། །ལུས་ངག་ཡིད་ཀྱི་འབད་པ་མེད་པར་ཚུལ་ཁྲིམས་དྲི་མེད་སྲུང་བྱེད་
ལ༑ ༑གཞན་གང་འདི་ལས་ཚིག་ཙམ་ཐོས་ཤིང་ཐོས་ནས་ཀྱང་ནི་མོས་ན་འདི། །
ཚུལ་ཁྲིམས་ལས་བྱུང་དགེ་བ་དེ་ལས་བསོད་ནམས་ཆེས་མང་འཐོབ་པར་འགྱུར། །
358



བློ་གསར་ཡིད་ཀྱི་དགའ་སྟོན་ལས་རང་སྟོང་གཞན་སྟོང་གི་རྣམ་གཞག
གང་ཞིག་འདི་ན་སྲིད་པ་གསུམ་གྱི་ཉོན་མོངས་མེ་འཇིལ་བསམ་གཏན་ནི། །ལྷ་དང་
ཚངས་གནས་མཐར་སོན་རྫོགས་པའི་བྱང་ཆུབ་འཕོ་མེད་ཐབས་བསྒོམ་ལ། །གཞན་
གང་འདི་ལས་ཚིག་ཙམ་ཐོས་ཤིང་ཐོས་ནས་ཀྱང་ནི་མོས་ན་འདི། བསམ་གཏན་
ལས་བྱུང་དགེ་བ་དེ་ལས་བསོད་ནམས་ཆེས་མང་འཐོབ་པར་འགྱུར། ཞེས་གསུངས་
སོ༑ །དེས་ན་ཆོས་ཟབ་མོ་འདི་ཉིད་ཀྱིས་དོན་མ་རྟོགས་ཀྱང་ཐ་ན་འདིའི་ཚིག་
གཅིག་ཙམ་ཞིག་ཐོས་ཤིང་དེ་ལ་ཡིད་ཆེས་པའི་མོས་པ་ཙམ་སྐྱེས་པ་ལའང་ཕན་ཡོན་
དེ་འདྲ་ཡོད་པ་རྒྱལ་བའི་བཀའ་བསླུ་མེད་རེད་པས་གནས་འདི་ཉིད་ལ་ཅིས་ཀྱང་བརྩོན་
པ་དྲག་པོ་སྐྱེ་པར་རིགས་སོ། །
སྨྲས་པ།
ཀྱེ་མ་འབད་པས་རབ་གནག་ཡིད་ཀྱི་མཁར། །
མཆོག་དམན་རིག་པའི་སྐར་ཚོགས་བཀྲ་ན་ཡང་། །
མི་དལ་བགྲོད་པ་དུས་ཀྱི་སྐྱ་རེངས་ཀྱིས། །
མཐའ་ནས་སྡུད་པར་འཇིགས་ཏེ་འདི་ལྟར་བྲིས། །
གཞན་ལ་རྗེས་བརྗོད་བྲག་ཆའི་རོལ་མོ་འདིས། །
སྐྱེས་སྦྱངས་བློ་གྲོས་ཅན་ལ་ཅི་བགྱི་སྟེ། །
དུས་ཀྱི་མཐར་ཡང་ཐོས་པ་གསོག་བྱེད་པའི། །
ཉམ་ཆུང་ཆོས་མཐུན་གྲོགས་ལ་ཕན་པར་ཤོག །
359



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
འདི་ཡི་དགེ་བས་སྐྱེ་ཀུན་ཏུ། །
ཆོས་འཛིན་ཆོས་ཀྱིས་འཚོ་བྱེད་ཅིང་། །
དུད་འགྲོར་སྐྱེས་ཀྱང་གཞན་ཕན་དང་། །
སྙིང་རྗེ་ཅན་དུ་སྐྱེ་བར་ཤོག །
བར་དུ་
ཅེས་པ་འདི་ནི་རབ་རྒྱན་ཆུ་བྱ་དབྱར་ཟླ་ཐ་ཆུང་ཚེས་སྟོན་པ་ཐུགས་རྗེ་ཅན་གྱིས་བདེན་བཞིའི་ཆོས་
འཁོར་ཐོག་མར་གསུངས་པའི་དུས་ཆེན་ལ་གསེར་ལྗོངས་བླ་མ་རུང་དུ་ཚུལ་ཁྲིམས་བློ་གྲོས་ཀྱིས་བྲིས་
པ་དགེ་ལེགས་སུ་གྱུར་ཅིག
|
ས ས 1:|:
་ ་
་
་
་
དེ
1:|:ཀྱི
་་་་་་ :
་ ་་་
ཙམ་
360



བློ་གསར་ཡིད་ཀྱི་དགའ་སྟོན་ལས་མཁྱེན་གསུམ་གྱི་དྲིས་ལན།
སྐྱེ་
༄༅། །མངོན་རྟོགས་རྒྱན་ལས་མཁྱེན་གསུམ་གྱི་དྲིས་
ལན་མདོར་བསྡུས་བཞུགས་སོ། །
ན་མོ་གུ་རུ་མཉྫ་ཤྲི་ཡེ།
སྤངས་རྟོགས་ཆ་ཤས་ཀུན་ནས་གང་བ་ཅན། །
མཁྱེན་རབ་འོད་ཟེར་དཀར་པོའི་ཕྲེང་བ་ཡིས། །
སྦས་དོན་ཀུན་དའི་འཛུམ་དཀར་གྲོལ་བའི་གཉེན། །
དགའ་ལྡན་ཞིང་གི་མགོན་པོ་སྤྱི་བོས་བསྙེན། ། ་་་་་་ : 1:|:
མ་ཕམ་བློ་གྲོས་ཚངས་པའི་རལ་ཀློང་ལས། །
ལེགས་འོང་འཕགས་བཞིའི་ཡུམ་གཅིག་ལྷའི་ཆུ་རྒྱུན། །
རྣམ་དཔྱོད་ཧུབ་ཀྱིས་འདྲེན་མཁས་ཛ་ཧུ་ན། །
འཕགས་མཆོག་ཐོགས་མེད་བརྒྱུད་པར་བཅས་ལ་འདུད། །
འདིར་ཤེར་ཕྱིན་མངོན་རྟོགས་རྒྱན་གྱི་མཁྱེན་གསུམ་ལས་བརྩམས་ཏེ་གཞུང་གི་
དཀའ་གནས་འགའ་ལ་དྲི་བ་རེ་ཟུང་བཀོད་འདུག་པར་ལན་ཞིག་འབྲི་བར་འདོད་
ནས་མདོར་བསྡུས་སུ་སྨྲ་བ་ལ། དྲི་བ་དང་པོ། རང་ལུགས་མཆོད་ཡུམ་ངོ་བོ་དེ། །
སྐྱེད་དང་བཞེད་སྒྲུབ་གང་ཞིག་དང༌། །དེ་ཡི་ས་མཚམས་གང་ནས་ གཞག །ཅེས་
གསུངས་སོ། །འདི་ལ་སྤྱིར་ས་སྐྱའི་མཁས་པ་རོང་སྟོན་དང་གོ་རམས་དག་སྐྱེད་
བྱེད་དང་བཞེད་དོན་སྒྲུབ་བྱེད་ཀྱི་ཡུམ་གཉིས་ཀ་ཡིན་པར་བཞེད་ལ། ལེགས་
བཤད་གསེར་ཕྲེང་ལས་བཞེད་སྒྲུབ་ཀྱི་ལུམ་འབའ་ཞིག་ཡིན་པར་བཞེད་ཡོད། རང་
བ་ད་ ད་
361



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ལུགས་ལ་མཆོད་ཡུམ་གྱི་ངོ་བོ་དེ་སྐྱེད་བྱེད་བཞེད་དོན་སྒྲུབ་བྱེད་གཉིས་ཀ་ཡིན་པར་
བཞེད་དེ། །ཀུན་མཁྱེན་མི་ཕམ་རིན་པོ་ཆེས་ཀེ་ཏ་ཀ་ལས། ཉན་ཐོས་དང་རང་
སངས་རྒྱས་ཀྱི་འབྲས་བུ་དག་ཀྱང་ཤེར་ཕྱིན་སྟོང་པ་ཉིད་ལ་མ་བརྟེན་པར་ཤེས་པར་
མི་ནུས་པས་འདི་འཕགས་བཞི་སྐྱེད་པའི་ཡུམ་དུ་གསུངས་པའི་ཕྱིར་རོ། །ཞེས་དང༌།
བོད་སྤྲུལ་མདོ་སྔགས་བསྟན་པའི་ཉི་མའི་རྒྱན་འགྲེལ་ལས་ཀྱང་སྐྱེད་བྱེད་དང་བཞེད་
དོན་སྒྲུབ་བྱེད་གཉིས་ཀ་གསུངས་པ་དང་། སྨིན་གླིང་ཤེར་ཕྱིན་སྤྱི་དོན་ལས་ཀྱང་དེ་
བཞིན་དུ་གསུངས་པའི་ཕྱིར་རོ། །
འདི་རྩ་འགྲེལ་གྱི་དགོངས་པ་སྟེ་རྩ་བར། ཀུན་ཤེས་ཉིད་ཀྱིས་ཉེ་ཞིར་ཁྲིད་མཛད།
ཅེས་སོགས་བཞེད་སྒྲུབ་ཏུ་གསུངས་ཤིང་། འགྲེལ་བ་དོན་གསལ་ལས། ཤེས་རབ་
ཀྱི་ཕ་རོལ་ཏུ་ཕྱིན་པ་ཐམས་ཅད་མཁྱེན་པ་ཉིད་གསུམ་གྱི་བདག་ཉིད་ཚུལ་གསུམ་པ་
ཅན༑ སངས་རྒྱས་ལ་སོགས་པ་བསྐྲུན་པར་མཛད་པ། ཞེས་གསུངས་པའི་ཕྱིར་རོ།།
རྩ་བ་ལས་ཀྱང༌། ཀུན་ཤེས་ཉིད་ཅེས་དང༌། ལམ་ཤེས་ཉིད་ཅེས་སོགས་ཀྱིས་སྐྱེད་
ཡུམ་བསྟན་པར་མཁས་པ་གཞན་བཞེད་ལ་དེ་ལྟར་དུ་འཆད་རུང་ཙམ་དུ་གནས་སོ།།
འདི་ལ་ལེགས་བཤད་གསེར་ཕྲེང་ལས་ནི། སྲས་གང་ཟག་དང་ཡུམ་དེའི་མངོན་
རྟོགས་ཡིན་པས་དུས་མི་མཉམ་པ་མི་རུང་བའི་ཕྱིར་རོ། །ཞེས་གསུངས་མོད། མོས་
སྤྱོད་པའི་རྒྱུད་ཀྱི་བདག་མེད་རྟོགས་པའི་མཁྱེན་པ་དེ་ལ་བརྟེན་ནས་འཕགས་པའི་
གང་ཟག་ཏུ་གྱུར་བ་ཡིན་པས་དུས་མི་མཉམ་ཡང་ཡུམ་སྲས་སུ་འཇོག་པ་འཐད་དོ་
སྙམ་དུ་སེམས་སོ། །ས་མཚམས་ནི་སྲས་འཕགས་པའི་བཞེད་སྒྲུབ་མཐོང་ལམ་ཡན་
ཆད་དང༌། སྐྱེད་ཡུམ་མོས་སྤྱོད་ནས་འཇོག་པར་མངོན་ནོ། །
མདོར་ན་མཆོད་ཡུམ་གྱི་ངོ་བོ་ནི་སློབ་མི་སློབ། ཐེག་ཆེན་ཐེག་དམན། འཕགས་པ་
སོ་སྐྱེ་བཅས་གང་གིས་ཀྱང་ཁྱད་པར་དུ་མ་ཕྱེས་པའི་ཤེར་ཕྱིན་མཁྱེན་པ་གསུམ་གྱི་
362 |



བློ་གསར་ཡིད་ཀྱི་དགའ་སྟོན་ལས་མཁྱེན་གསུམ་གྱི་དྲིས་ལན། །
བདག་ཉིད་ཅན་ཡིན་ཏེ། མཆོད་བརྗོད་ཀྱི་སྐབས་སུ་མཁྱེན་གསུམ་ལ་བསྟོད་ཅིང་
ཕྱག་འཚལ་ནས་བསྟན་བཅོས་ཀྱི་ལུས་ཀྱི་སྐབས་སུ་མཁྱེན་པ་གསུམ་གྱི་བདག་ཉིད་
ཀྱི་ཤེར་ཕྱིན་དེ་ཉིད་དངོས་པོ་བརྒྱད་དུ་ཕྱེས་ནས་བཤད་པ་ཡིན་ཏེ། ཉི་སྣང་གི་
མཆོད་བརྗོད་ཀྱི་འགྲེལ་བ་ལས། འཕགས་པའི་གང་ཟག་ཐམས་ཅད་ཀྱི་དབང་དུ་
མཛད་ནས་ཐམས་ཅད་མཁྱེན་པ་རྣམ་པ་གསུམ་གྱི་ཐུན་མོང་མ་ཡིན་པའི་ཡོན་ཏན་
ཉེ་བར་འགོད་པ་སྔོན་དུ་འགྲོ་བ་ཤེས་རབ་ཀྱི་ཕ་རོལ་དུ་ཕྱིན་པ་ལ་ཕྱག་འཚལ་ལོ།།
ཞེས་དང༌། ལུས་མདོར་བསྟན་གྱི་མཚམས་སྦྱོར་དུ། ཤེས་རབ་ཀྱི་ཕ་རོལ་དུ་ཕྱིན་པ་
དེ་གང་ཡིན་ཞེས་བྱ་བ་འདི་ནི་བརྗོད་པར་བྱའོ་ཞེ་ན། བཤད་པ། ཤེས་རབ་ཕ་རོལ་
ཕྱིན་པ་ནི། །དངོས་པོ་བརྒྱད་ཀྱིས་ཡང་དག་བཤད། །ཅེས་སོགས་གསུངས་པའི་
ཕྱིར་དང་། ཉི་ཁྲི་རྣམ་འགྲེལ་ལས་ཀྱང་། གང་ཤེས་རབ་ཀྱི་ཕ་རོལ་དུ་ཕྱིན་པའི་
དབང་དུ་བྱས་ནས། སངས་རྒྱས་ཉན་ཐོས་བྱང་ཆུབ་སེམས་དཔའི་ཚོགས་དང་ལྡན་
ཡུམ་དེ་ལ་ཕྱག་འཚལ་ལོ། །ཞེས་གསུངས་པ་ལ། དེ་ཇི་ལྟ་བུ་ཞིག་ལ་ཤེས་རབ་ཀྱི་
ཕ་རོལ་དུ་ཕྱིན་པ་ཞེས་བྱ་ཞེས་འདྲི་བ་ལ། མངོན་རྟོགས་བདག་ཉིད་བདུན་ཡིན་
པར༈ །ཤེས་རབ་ཕ་རོལ་ཕྱིན་ཞེས་བྱ། །རྣམ་ཀུན་མཁྱེན་ཉིད་ལམ་ཤེས་ཉིད། །ཅེས་
སོགས་གསུངས་པའི་ཕྱིར་རོ། ། ན་
དེ་ལྟ་ན་བསྟན་བཅོས་ཀྱི་བརྗོད་བྱ་ལ་མཆོད་པར་བརྗོད་པའོ། །གཞན་ཡང་འདི་
ལྟར་ མཆོད་ཡུམ་ཀྱི་ངོ་བོ་ནི་ཁྱད་གཞི་ཤེར་ཕྱིན་ཙམ་ཡིན་ལ། དེ་ལ་ཁྱད་ཆོས་མཁྱེན་
པ་གསུམ་གྱི་ཡོན་ཏན་གྱི་སྒོ་ནས་བསྟོད་དེ། ཤེར་ཕྱིན་འདིས་ནི་ཉན་རང་རྣམས་
ཉེར་ཞིར་འཁྲིད་པར་མཛད་ཅིང༌། བྱང་སེམས་རྣམས་ཀྱིས་འཇིག་རྟེན་གྱི་དོན་སྒྲུབ་
བྱེད་དང་། ཐུབ་པ་རྣམས་ཀྱིས་ཆོས་ཀྱི་འཁོར་ལོ་སྐོར་བྱེད་ཀྱང་བྱེད་པས་དེ་འདྲའི་
སྲས་འཕགས་པ་བཞི་གའི་ཡུམ་དེ་ལ་ཕྱག་འཚལ་ལོ་ཞེས་ཤེར་ཕྱིན་གྱི་སྤྱི་ལྡོག་ལ་
363



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
མཁྱེན་གསུམ་གྱིས་བསྟོད་ཅིང་ཕྱག་འཚལ་བའོ་ཞེས་ཁས་བླངས་ནའང་ཤིན་ཏུ་་་༌་
འགྲིག་པར་སེམས་སོ། །དྲི་བ་གཉིས་པ། སེམས་བསྐྱེད་པ་ཡི་མཚན་ཉིད་དེ། །དོན་
དམ་སེམས་དང་སངས་རྒྱས་ཀྱི། །སེམས་བསྐྱེད་གཉིས་ལ་ཁྱབ་བམ་ཅི། །གཞན་
ཡང་རྫི་བོ་ལྟ་བུ་སོགས། །སེམས་བསྐྱེད་གསུམ་ལ་ཁྱབ་མ་ཁྱབ། །ཁྱབ་ན་དེ་ལ་
རིག་རལ་གྱིས། །བརྗོད་པའི་སྐྱོན་སྤོང་ཅི་ལྟར་མཛད། །མ་ཁྱབ་ཅེ་ན་རྒྱུ་མཚན་ཅི།།
ཞེས་གསུངས་སོ། །སེམས་བསྐྱེད་པ་ནི་གཞན་དོན་ཕྱིར། །སོགས་ཀྱི་མཚན་ཉིད་
ཀུན་རྫོབ་དང་དོན་དམ་སེམས་བསྐྱེད་གཉིས་ཀ་ལ་ཁྱབ་སྟེ། དེ་ཡང་དོན་དམ་
སེམས་བསྐྱེད་དང་ཀུན་རྫོབ་སེམས་བསྐྱེད་གཉིས་ཀྱི་ཁྱད་པར་ནི། མདོ་དགོངས་པ་
ངེས་འགྲེལ་དང་ཀ་ཤཱའི་སྒོམ་རིམ་སོགས་ལས་གསུངས་པ་བཞིན་སྔ་མ་འཕགས་་་་
པའི་མཉམ་གཞག་ཡེ་ཤེས་ཀྱི་ངོ་བོར་གྱུར་པ་དང༌། ཕྱི་མ་འཕགས་པའི་རྗེས་ཐོབ་
དང་། སོ་སྐྱེས་མཉམ་རྗེས་ཀྱི་ངོ་བོས་བསྡུས་པ་ཡིན་ལ། འཕགས་པའི་མཉམ་
གཞག་ཡེ་ཤེས་ལའང་གཞན་དོན་དུ་རྫོགས་བྱང་དོན་གཉེར་གྱི་བློ་ཡོད་དེ། རྩེ་མོའི་
མཐོང་ལམ་སྐབས། སྦྱིན་པ་ལ་སོགས་རེ་རེར་ནི། །དེ་དག་ཕན་ཚུན་བསྡུས་པ་
གང་༑ ༑སྐད་ཅིག་གཅིག་པའི་བཟོད་པ་ཡིས། །བསྡུས་པ་དེ་འདིར་མཐོང་བའི་
ལམ༑ ༑ཞེས་མཐོང་ལམ་མཉམ་གཞག་ལ་ཕར་ཕྱིན་དྲུག་པོ་ཚང་བར་གསུངས་པ་
བཞིན་དུ་འདིར་ཡང་དམིགས་པ་མེད་པས་ཁྱད་པར་དུ་བྱས་པའི་འདོད་པའམ་འདུན་
པ་ཡོད་པའི་ཕྱིར་ཏེ། སེམས་ཉིད་ངལ་གསོ་ལས། མཉམ་གཞག་ན་ཡང་ཐབས་
ཤེས་ཟུང་དུ་འབྲེལ། །ཞེས་པའི་འགྲེལ་བར། འདི་ལྟར་སེམས་བསྐྱེད་པ་དེ་ཐོབ་ལ་
མ་ཉམས་པར་ཡོད་པས་སེམས་མི་རྟོག་པར་མཉམ་པར་བཞག་པ་ན་ཡང་དེའི་ཤེས་
རབ་དེ་དང་ཟུང་དུ་འབྲེལ་བ་དང་། ཞེས་གསུངས་པ་བཞིན་ནོ། །
དེས་ན་སྦས་དོན་ཟབ་མོ་གཏེར་གྱི་ཁ་འབྱེད་སོགས་ལས་གསུངས་པ་བཞིན་མཚན་
364
།



བློ་གསར་ཡིད་ཀྱི་དགའ་སྟོན་ལས་མཁྱེན་གསུམ་གྱི་དྲིས་ལན།
ཉིད་འདིས་དོན་དམ་སེམས་བསྐྱེད་ལ་ཁྱབ་པར་ཁས་བླང་ངོ༌། །དེ་བཞིན་དུ་སངས་
རྒྱས་ཀྱི་སེམས་བསྐྱེད་ལའང་ཁྱབ་ཅེས་སྨྲ་ལ། ཁྱབ་ཚུལ་ནི་བུ་སྟོན་གྱིས། གཞན་
དོན་དུ་རྫོགས་བྱང་འདོད་པར་བྱས་ཟིན་པས་མ་ཁྱབ་པ་མིན་གསུངས། གཞན་ཡང་
བྱང་ཆུབ་འདོད་ཅེས་པ་འདོད་པར་བྱ་རྒྱུའི་ལས་དང་། འདོད་པར་བྱེད་པའི་བྱ་བ་
གཉིས་ཀ་ལ་གོ་རུང་ལ་སངས་རྒྱས་ཀྱི་སེམས་བསྐྱེད་དེ་འདོད་བྱ་ཡིན་པས་མ་ཁྱབ་
པའི་སྐྱོན་མེད་ཅེས་བཤད་ཀྱང་རུང་སྙམ་མོ། །དཀོན་བརྩེགས་ལས་གསུངས་པའི་
རྫི་བོ་ལྟ་བུ་ལ་སོགས་གསུམ་པོ་ལ་ཡང་ཁྱབ་སྟེ། རྩ་བའི་མཚན་ཉིད་འདིར་གཞན་
དོན་དུ་རང་ཉིད་དང་པོ་རྫོགས་བྱང་ཐོབ་འདོད་ཅེས་མ་སྦྱར་ན་རྒྱལ་པོ་ལྟ་བུ་ལའང་
མི་གོ་ཞིང་། དང་པོ་ཞེས་སྦྱར་བ་བཞིན་རང་གཞན་མཉམ་དུ་ཞེས་དང༌། རང་ཉིད་
རྗེས་སུ་ཞེས་སྦྱར་ན་མཉན་པ་ལྟ་བུ་དང་རྫི་བོ་ལྟ་བུ་ལའང་ཁྱབ་པར་འགྱུར་རོ། །
བཅོམ་ལྡན་པས། སེམས་ཅན་ཐམས་ཅད་སངས་རྒྱས་ན་རང་ཉིད་འཚང་རྒྱ་བ་ལ་
དགོས་པ་མེད་དེ། སྐྲ་བྲེགས་ནས་ཚེས་གྲངས་རྟོག་པ་བཞིན་ཞེས་གསུངས་མོད། །
སེམས་ཅན་ཐམས་ཅད་སངས་མ་རྒྱས་ཀྱི་བར་དུ་རང་ཉིད་འཁོར་བར་གནས་ནས་
སེམས་ཅན་གྱི་དོན་བསྒྲུབས་ནས་སེམས་ཅན་མ་ལུས་པ་སངས་རྒྱས་ཀྱི་སར་བཀོད་
ཟིན་ཚེ་གདོད་འཚང་རྒྱ་བར་དམ་བཅས་པ་ལ་དགོས་པ་ཅིའི་ཕྱིར་མེད་དེ་རང་གཞན་
གྱི་དོན་གཉིས་ཀ་ཡོད་པའི་ཕྱིར། རྫི་བོ་དང་མཉན་པ་ལྟ་བུས་མི་སྲིད་པ་དམ་བཅས་
པའི་ཕྱིར་སེམས་བསྐྱེད་ཡང་དག་མིན་གསུངས་ཀྱང་། དེ་ནི་རྒྱལ་པོ་ལྟ་བུ་ལའང་
མཚུངས་ལ། མི་སྲིད་པ་དམ་བཅས་པ་ནི་བྱང་སེམས་ཀྱི་གོ་ཆ་ཆེན་པོའི་ཁྱད་ཆོས་
ཡིན་པས་གསུམ་གའང་སེམས་བསྐྱེད་ཡང་དག་དང༌། མཚན་ཉིད་འདིས་ཀྱང་ཁྱབ་
ཅེས་འདོད་དོ། །
དྲི་བ་གསུམ་པ། བོད་པས་དབྱེ་བ་ཉེར་གཉིས་ཀྱིས། །སངས་རྒྱས་སེམས་བསྐྱེད་
365



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
བསྡུས་ཞེས་པ། །ཀློང་ཆེན་ དགོངས་ པར་ཇི་ལྟར་བསྒྲིག །ཅེས་གསུངས་སོ། །ཤེར་
ཕྱིན་གྱི་མདོའི་དངོས་བསྟན་ལ་སེམས་བསྐྱེད་ཉེར་གཉིས་པོ་ཐམས་ཅད་བྱང་སེམས་
ཀྱི་སེམས་བསྐྱེད་ལ་གསུངས་ཏེ། སེམས་བསྐྱེད་ཉེར་གཉིས་པའི་སྐབས་སུ། དེ་
བཞིན་གཤེགས་པའི་སྤྱོད་ལམ་བསྟན་པར་འདོད་པ་དང༌། གླང་པོ་ཆེའི་ལྟ་སྟངས་
ཀྱིས་བལྟ་བར་འདོད་པའི་བྱང་ཆུབ་སེམས་དཔའ་ཞེས་སོགས་གསུངས་སོ། །མདོ་
སྡེ་རྒྱན་ལས་ཀྱང་། རྒྱལ་སྲས་རྣམས་ཀྱི་སེམས་བསྐྱེད་པ། །སྤྲིན་དང་འདྲ་བར་
བསྟན་པ་ཡིན། །ཞེས་སྤྲིན་ལྟ་བུ་སློབ་ལམ་ལ་གསུངས་སོ། །ཡང་རྒྱན་སྣང་ལས། །
མདོ་སྡེའི་རྒྱན་གྱི། སེམས་བསྐྱེད་དེ་ནི་ས་རྣམས་ལ། །ཞེས་སོགས་དྲངས་ནས། ཞེས་
བཤད་པས་རྒྱུ་དང་འབྲས་བུ་ལ་དམིགས་པའི་བདག་ཉིད་ཅན་གྱི་སེམས་བསྐྱེད་པ་
ཉིད་བསྐྱེད་པར་བྱ་བ་ཡིན་པར་བཤད་དོ། །
དེའི་རབ་ཏུ་དབྱེ་བ་བྱེད་ན་ཡང་དེ་བཞིན་དུ་བྱ་བ་ཡིན་ཏེ། གཞན་དུ་ན་རྒྱུའི་རབ་ཏུ་
དབྱེ་བ་ཙམ་གྱིས་ནི་དེའི་དབྱེ་བ་རྣམ་པ་ཐམས་ཅད་བྱས་པར་མི་འགྱུར་བས་ན་དབྱེ་
བ་ཡོངས་སུ་རྫོགས་པར་མི་འགྱུར་རོ། །ཞེས་པ་ནི་ཁ་ཅིག་གིའོ། །ཞེས་དབྱེ་བ་ཉེར་
གཉིས་ཀྱིས་སློབ་མི་སློབ་གཉིས་ཀའི་སེམས་བསྐྱེད་བསྡུས་པར་བཤད་དོ། །དེས་ན་
ཀུན་མཁྱེན་བླ་མས་སྔ་མའི་དབང་དུ་མཛད་ལ། དེའི་ཚེ་སངས་རྒྱས་ཞེས་པའང་
བཏགས་པར་གོ་དགོས་སོ། །བོད་པས་ཕྱི་མའི་དབང་དུ་བྱས་ནས་རྣམ་བཤད་
མཛད་པས་སངས་རྒྱས་ཞེས་པ་མཚན་ཉིད་པ་ལ་གོའོ། །དེ་ལྟ་བས་ན་རྒྱན་འགྲེལ་
མ་ཕམ་ཞལ་ལུང་ལས། དེས་ན་མདོ་དང་བསྟན་བཅོས་ཆེན་པོ་རྣམས་ན་ལུགས་
གཉིས་སུ་སྣང་བའི་དོན་རྟོགས་པར་བྱའོ། །ཞེས་གསུངས་པ་ལྟར་གཟུང་ངོ༌། །དྲི་བ་
བཞི་པ། སྦྱོར་ལམ་ངོ་བོ་བོད་སྤྲུལ་གྱིས། །མངོན་སུམ་རྗེས་མཐུན་ཡིན་ཞེས་དང༌།།
དེ་ཡི་རྟོག་དང་རྟོག་མེད་ཀྱི། །རྣམ་བཞག་ཇི་ལྟར་བྱེད་པ་ཡིན། །ཞེས་གསུངས་སོ།།
366



བློ་གསར་ཡིད་ཀྱི་དགའ་སྟོན་ལས་མཁྱེན་གསུམ་གྱི་དྲིས་ལན།
གཞན་དག་ན་རེ། བོད་སྤྲུལ་གྱི་ལུགས་ལ་སྦྱོར་ལམ་གྱི་ངོ་བོ་དེ་མངོན་སུམ་རྗེས་
མཐུན་པ་ཡིན་ཞེས་ཟེར་ལ། རྗེས་མཐུན་པ་ཞེས་པ་ནི། ཆོས་ཉིད་མངོན་སུམ་དུ་
མཐོང་བ་ལ་ལྟོས་ན་དོན་སྤྱི་སྟེ་གཟུགས་བརྙན་ཙམ་མཐོང་བ་ཡིན་སྦྱོར་ལམ་གྱིས་
དོན་སྤྱི་མཐོང་ཞེས་གསུངས་པའང་དེ་ལྟར་ཡིན་གྱི་རྟོག་པའི་ཡུལ་གཞན་སེལ་གྱི་
དོན་སྤྱི་དེ་མིན་ཟེར། རྟོག་རྟོག་མེད་ནི། སྒྲ་དོན་འདྲེས་འཛིན་གྱི་རྟོག་པ་མིན་ཞེས་
བཞེད་དོ་ཞེས་ཟེར་རོ། །དེ་ལྟ་ན་ཤེས་བྱ་ཀུན་ཁྱབ་ལས། དེ་དག་བློའི་རྣམ་པའི་ངོ་
བོ་ནི་མཐོང་ལམ་རྣམ་པར་མི་རྟོག་པའི་ཡེ་ཤེས་ལ་ལྟོས་ན་རྟོག་བཅས་དང༌། སྒྲ་དོན་
ངེས་འཛིན་གྱི་རྟོག་པ་ཕལ་བ་ལ་ལྟོས་ན་རྟོག་མེད་མངོན་སུམ་ཡིན་ཏེ། གཟུང་བ་
རང་བཞིན་མེད་པ་ལ་གསལ་སྣང་ཐོབ་པར་བཤད་པས་སོ། །
ཞེས་གསུངས་པ་ལྟ་བུ་ཞིག་ལ་བཞེད་པ་ཡིན་ནམ་སྙམ་མོ། །སྦྱོར་ལམ་བློ་རིག་གང་
ཡིན་འདི་ལ་མཁས་པ་སྔ་མ་འགའ་ཞིག་རྣལ་མངོན་ཡིན་ཞེས་ཟེར། འགའ་ཞིག་
རང་རིག་མངོན་སུམ་དུ་བཞེད། འགའ་ཞིག་སྒྲ་དོན་འདྲེས་འཛིན་གྱི་རྟོག་མེད་དང་
གཟུང་འཛིན་ཅན་གྱི་རྟོག་བཅས་ཡིན་ཟེར། རྗེ་ཙོང་ཁ་པ་དང༌། རོང་སྟོན། གོ་
རམས༑ ཆོས་རྗེ་དཔལ་སྤྲུལ། སྨིན་གླིང་། བཅས་ཀྱིས་ཆོས་ཉིད་ཀྱི་དོན་སྤྱི་འཛིན་
པའི་སྒྲ་དོན་འདྲེས་འཛིན་གྱི་རྟོག་བཅས་སུ་བཞེད་དོ། །ཀུན་མཁྱེན་མི་ཕམ་པའི་
དགོངས་པའང་འདི་ཡིན་པར་སེམས་ཏེ། མཁས་འཇུག་ལས། སྦྱོར་ལམ་བཟོད་
པའི་སྐབས་སོ་སྐྱེ་ཡིན་ཡང་ཆོས་ཉིད་ཀྱི་དོན་ལ་དོན་སྤྱིའི་ཚུལ་གྱིས་ལེགས་པར་་་་་
ཁོང་དུ་ཆུད་པའོ། །ཞེས་གསུངས་ཤིང་། ལུང་གི་དོན་འདི་ལྟར་དུ་བཟུང་ན་མདོའི་
ལུགས་ལ་གནོད་བྱེད་ཀྱང་ཅི་ཡང་མ་མཐོང་ངོ༌། །
གཞན་དུ་ན་སྦྱོར་ལམ་གྱིས་ཆོས་དབྱིངས་མངོན་སུམ་དུ་མཐོང་བར་ཐལ་བ་དང༌། །
དེ་ལྟ་ན་ལུང་རིགས་དུ་མ་དང་འགལ་ཚུལ་མཁས་པ་གཞན་གྱིས་བརྗོད་པ་ལ་ལན་
367



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཇི་ལྟར་སྨྲ་དགོས་ཚུལ་བརྗོད་རིགས་སོ། །ཀུན་མཁྱེན་ཀློང་ཆེན་པ་དང་འཇིགས་
གླིང་གིས་རྟོག་རྟོག་མེད་ཀྱི་རྣམ་གཞག་ཅིག་གསུངས་པ་ནི་སྒྲ་དོན་འདྲེས་འཛིན་ཀྱི་
རྟོག་རྟོག་མེད་ཀྱི་དོན་དུ་མི་སྣང་ངོ་། །དྲི་བ་ལྔ་པ། སྦྱོར་ལམ་ལྡན་ཆོས་རྟོག་པ་
བཞི༑ ཏདངོས་བསྟན་མཐོང་སྒོམ་སྤང་བྱ་གང་། ཞེས་གསུངས་སོ། །འདི་ལ་གོ་
རམས་པ་ནི་དངོས་བསྟན་བཞི་པོ་མཐོང་སྤང་ཁོ་ན་ཡིན་ཞེས་གསུངས། དེ་ནི་གལ་
ཏེ་དངོས་བསྟན་འདི་དག་མཐོང་སྤང་ཁོ་ན་མ་ཡིན་ན། རྫས་དང་བཏགས་པའི་རྟེན་
ཅན་གྱིས། ཞེས་པའི་སྐབས་ནས་བསྟན་པའི་གང་ཟག་རྫས་འཛིན་དེ་སྒོམ་སྤང་དུ་
འགྱུར་ལ། །དེ་ལྟ་ན་རྒྱུན་དུ་ཞུགས་པ་ནས་ཞེས་སོགས་ཀྱི་ལུང་དང་འགལ་ལོ་སྙམ་
དུ་དགོངས་པར་མངོན། ཤུགས་བསྟན་དགག་རྟོག་རྣམས་སྒོམ་ལམ་གྱི་སྤང་བྱ་ཡིན་
པ་འཕགས་སེང་གཉིས་ཀའི་དགོངས་པར་བཞེད། འོན་ཀྱང་སློབ་དཔོན་གྱི་ལུགས་
ལ་ནི་དངོས་ཤུགས་ཅི་ཡང་འབྱེད་མི་དགོས་ཏེ། མཐོང་སྒོམ་གཉིས་ཀར་རྟོག་པ་
ཐམས་ཅད་ཡོད་པར་གསུངས་པའི་ཕྱིར། འཕགས་པའི་ལུགས་ལ་གཉེན་ཚོགས་
སྐབས་འཛིན་རྟོག་གཉིས་ཀ་བཏགས་པར་གསུངས་པ་ནི་གཙོ་ཆེ་བ་ལ་དགོངས་ཞེས་
འཆད་ནུས་སོ། །
སོ་སོ་སྐྱེ་བོ་འཕགས་དབྱེ་བས། །ཞེས་པའི་སྐབས་སུ་འཕགས་པ་ལ་རྫས་འཛིན་
མེད་པར་མ་བཤད་དམ་སྙམ་ན། དེས་ཀྱང་གཙོ་ཆེར་མེད་པ་ཙམ་ལས་གཏན་མེད་
དུ་མི་འགྲུབ་སྟེ། གཞན་དུ་ན་སློབ་དཔོན་གྱིས་ཀྱང་འཕགས་རྒྱུད་ལ་རྫས་འཛིན་
མེད་པར་བཞེད་པར་ཐལ། ཉིར་སྣང་གིས་གསུངས་པ་དེ་དག་རྒྱན་སྣང་ལས་ཀྱང་
ཚིག་ཇི་བཞིན་འབྱུང་བའི་ཕྱིར། འདོད་ན། རྒྱན་སྣང་ལ་ནང་འགལ་གནས་པར་
འགྱུར་ཏེ། སྒོམ་སྤང་ལ་རྫས་འཛིན་ཡོད་པར་གསུངས་པའི་ཕྱིར་རོ། །དེས་ན་སྦྱོར་
ལམ་གྱི་ལྡན་ཆོས་རྟོག་པ་འདི་དག་སློབ་དཔོན་གྱིས་རྒྱན་སྣང་དང་དོན་གསལ་་་་་་
368



བློ་གསར་ཡིད་ཀྱི་དགའ་སྟོན་ལས་མཁྱེན་གསུམ་གྱི་དྲིས་ལན།
གཉིས་ཀ་ལས་མཐོང་སྒོམ་གཉིས་ཀའི་སྤང་བྱར་གསུངས་ལ། རཏྭཱ་ཀིརྟི་དང་། ཤེར་
འབྱུང་རྣམས་ཀྱིས་ཀྱང་མཐོང་སྒོམ་གཉིས་ཀའི་སྤང་བྱར་བསྟན། ཉིར་སྣང་གི་སྦྱོར་
ལམ་ཁྱད་ཆོས་མདོར་བསྟན་སྐབས་དཔེ་ལ་ལར་མཐོང་ལམ་གྱི་སྤང་བྱར་བཤད་
ཀྱང་༑ གོ་རམས་དང་ངག་ཆོས་རྣམ་གཉིས་ཀྱིས་གཟིགས་པའི་དཔེ་ཞིག་ན་མཐོང་
སྒོམ་གཉིས་ཀའི་སྤང་བྱར་གསུངས་ཡོད་པར་འདུག་པས་འཕགས་པའི་དགོངས་པ་
ཡང་སློབ་དཔོན་ལྟར་གཙོ་ཆེ་ཆུང་མ་གཏོགས་སྒོམ་སྤང་ལ་རྫས་འཛིན་གཏན་མི་
བཞེད་པ་མ་ཡིན་པས་དངོས་བསྟན་མཐོང་སྒོམ་གཉིས་ཀའི་སྤང་བྱར་འཐད་པར་
སེམས་སོ། །
འོ་ན་ཉིར་སྣང་གི་རྟོག་པ་རྒྱས་བཤད་སྐབས། དེ་ལ་མཐོང་བའི་ལམ་གྱི་མི་མཐུན་
པའི་ཕྱོགས་ནི་རྣམ་པར་རྟོག་པ་རྣམ་པ་བཞི་སྟེ། ཞེས་པ་ཅི་ཞེ་ན། དེ་ནི་ལྡན་ཆོས་
རྟོག་པ་འདི་དག་ལ་རྫས་འཛིན་ཚིག་ཟིན་ལ་ཡོད་པས་དེ་གཙོ་བོ་མཐོང་སྤང་ཡིན་པ་
ལ་དགོངས་པ་ཡིན་ནམ་སྙམ་མོ། །དྲི་བ་དྲུག་པ། ཀུན་མཁྱེན་མི་ཕམ་ལུགས་ལ་ནི། །
དེ་དག་སྒྲིབ་གཉིས་གང་དུ་སྡུད། །ཐམས་ཅད་ཤེས་སྒྲིབ་ཡིན་ཟེར་ན། །དེ་ལ་ལུང་
རིགས་གནོད་བྱེད་ཅི། །ཞེས་གསུངས་སོ། །རྒྱན་གྱི་དངོས་བསྟན་མཐོང་སྒོམ་གྱི་
སྤང་བྱ་རྟོག་པ་བཞི་པོ་འདི་སྒྲིབ་གཉིས་གང་ཡིན་ལ་དོན་བསྡུས་སྒྲོན་མེ་ལས་ཀྱང་།
ཤེས་བྱའི་སྒྲིབ་པ་ཁོ་ན་སྟེ། །ཉོན་མོངས་སྒྲིབ་དང་ཤེས་བྱའི་སྒྲིབ། །ལ་ལ་གཉིས་
ཆར་ཡིན་པར་འདོད། །ཅེས་བཞེད་པ་མི་འདྲ་བ་བཀོད་འདུག་ལ། བོད་འདིར་ཡང་
རོང་སྟོན་དང༌། རྗེ་བདག་ཉིད་ཆེན་པོ། རྒྱལ་ཚབ་རྗེ་སོགས་མཁས་པ་ཤིན་ཏུ་མང་
པོ་ཞིག་གིས་ཤེས་སྒྲིབ་འབའ་ཞིག་ཏུ་བཞེད། གོ་རམས་དང༌། བོད་པ་སྤྲུལ་སྐུ་
སོགས་ནི་ཉོན་ཤེས་གཉིས་ཀ་ཡིན་ཞེས་དང་། གོ་རམས་ཀྱིས་བྱེ་བྲག་སྒོམ་སྤང་
རྣམས་ནི་ཤེས་སྒྲིབ་འབའ་ཞིག་ཡིན་ཞེས་གསུངས་སོ། །འཛིན་རྟོག་དང་པོ་ནི་གང་
369



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཟག་གི་བདག་འཛིན་ཡིན་པས་ཅིའི་ཕྱིར་ཉོན་སྒྲིབ་མ་ཡིན་ཞེ་ན། རོང་སྟོན་ནི། །
བདག་འཛིན་ནི་ཕུང་པོ་ལ་དམིགས་ནས་བདག་གི་རྣམ་པ་ཅན་སྐྱེ་ལ། འདི་ནི་
བདག་ལ་དམིགས་ནས་འཛིན་པ་པོར་ཞེན་པས་འདྲ་བ་མིན་ནོ། །ཞེས་གསུངས་
སོ༑ ༑རྗེས་ནི་ལྡན་ཆོས་རྟོག་པའི་སྐབས་སུ་གང་ཟག་ཏུ་གདག་པའི་ཕུང་པོ་ལ་གོ་
དགོས་ཞེས་གསུངས་སོ། །དེའི་རྒྱུ་མཚན་ཡང་ཉོན་སྒྲིབ་ཡིན་ན་བྱང་སེམས་ཀྱི་ཐུན་
མིན་གྱི་སྤང་བྱར་མི་འགྱུར་རོ་སྙམ་དུ་དགོངས་སོ། །་་་་་་
དེ་ལ་རྗེ་བཙུན་འཇམ་པའི་དབྱངས་དང་རྒྱལ་ཚབ་བྱམས་མགོན་རྣམ་གཉིས་དགེ་
བའི་བཤེས་གཉེན་གྱི་ཚུལ་དུ་བྱོན་པ་རྗེ་བདག་ཉིད་ཆེན་པོ་དང་རོང་སྟོན་ཤེས་བྱ་་
ཀུན་རིག་གིས་གཞུང་དོན་མ་མཁྱེན་ནོ་སྙམ་པའི་རྣམ་རྟོག་ཐ་ཆད་ལྟ་ག་ལ་མཆིས་
ཀྱང་༑ རྒྱན་རྩ་འགྲེལ་གྱི་དངོས་བསྟན་གྱི་དགོངས་པ་ནི་གོང་གི་འཆད་ཚུལ་ཕྱི་མ་
དེར་གནས་པར་སེམས་ཏེ། སྐབས་ལྔ་པར། སོ་སོའི་སྐྱེ་བོ་འཕགས་དབྱེ་བས། །
སེམས་ཅན་རྫས་དང་བཏགས་ཡོད་པར། །རྣམ་རྟོག་འཛིན་པ་དག་ཏུ་འདོད། །ཅེས་
དམིགས་ཡུལ་སེམས་ཅན་རྫས་དང་བཏགས་པར་ཡོད་པར་འཛིན་པ་གཉིས་འཛིན་
རྟོག་གཉིས་སུ་གསུངས་ཤིང་། ཉིར་སྣང་ལས། གང་ཟག་རྫས་སུ་ཡོད་པའི་རྟེན་
ཅན་འཛིན་པའི་རྣམ་པར་རྟོག་པ་དང་པོ། ཞེས་དང༌། བདག་རང་དབང་ཅན་གྱི་
རྣམ་པར་རྟོག་པ་ནི་ཞེས་སོགས་དང་། རྒྱན་སྣང་ལས། འཛིན་པའི་རྣམ་པར་རྟོག་པ་
དང་པོ་གང་ཟག་རྫས་སུ་ཡོད་པའི་རྟེན་ཅན་གསུངས་པ་ནི་ཞེས་དང༌། །དོན་གསལ་
ལས་ཀྱང༌། གང་ཟག་རྫས་སུ་ཡོད་པ་དང༌། སྐྱེས་བུ་བཏགས་པར་ཡོད་པ་་་་་
དམིགས་པས་འཛིན་པར་རྣམ་པར་རྟོག་པ་ཡང་རྣམ་པ་གཉིས་ཡིན་ལ། ཞེས་རྩེ་
འགྲེལ་ཐམས་ཅད་ཀྱིས་སེམས་ཅན་དང་གང་ཟག་དང་སྐྱེས་བུ་ལ་དམིགས་པར་བཤད་
ཀྱི་དེའི་གདག་གཞི་ཕུང་པོ་ལ་དམིགས་པར་མ་བཤད་དོ། ། དམ་པ་དེ
370



བློ་གསར་ཡིད་ཀྱི་དགའ་སྟོན་ལས་མཁྱེན་གསུམ་གྱི་དྲིས་ལན།
དེར་མ་ཟད་འཛིན་རྟོག་འདི་ནི་བདག་འཛིན་ཡིན་པར་ཡང་གསལ་ཏེ། རྩ་བར། རང་
དབང་བདག་སོགས་ངོ་བོའི་ཕྱིར། ཞེས་དང༌། ཉིར་སྣང་ལས། །ལྟ་བ་པོ་ལ་སོགས་
པའི་བདག་ཏུ་རྣམ་པར་རྟོག་པ་ནི། ཞེས་དང་། ཀུན་ནས་ཉོན་མོངས་པའི་རྟེན་གྱི་
བདག་ཏུ་རྣམ་པར་རྟོག་པ་ནི། ཞེས་དང་། འདོད་ཆགས་དང་བྲལ་བའི་རྟེན་གྱི་བདག་
ཏུ་རྣམ་པར་རྟོག་པ་ནི། ཞེས་སོགས་ནས། དོན་བྱས་པའི་རྟེན་གྱི་བདག་ཏུ་རྣམ་པར་
རྟོག་པ་ནི་ཞེས་པའི་བར་གྱིས་གསལ་བར་བསྟན་ཅིང་། རྒྱན་སྣང་ལས་ཀྱང་། དེ་
ཡང་འདི་ལྟར་ཡུལ་གྱི་དབྱེ་བས་རྣམ་པ་དགུར་འགྱུར་ཏེ། འདི་ལྟ་སྟེ། རང་དབང་
ཅན་གྱི་བདག་ཏུ་རྣམ་པར་རྟོག་པ་དང་། གཅིག་པུའི་བདག་ཏུ་རྣམ་པར་རྟོག་པ་དང༌།
རྒྱུའི་བདག་ཏུ་རྣམ་པར་རྟོག་པ་དང་ཞེས་པ་ནས་དོན་བྱས་པའི་རྟེན་གྱི་བདག་ཏུ་རྣམ་
པར་རྟོག་པའོ། ། ། ལ་ལ་ནི།།
ཞེས་པའི་བར་གསུངས་ཤིང་། དོན་གསལ་ལས་ཀྱང་། བདག་རང་དབང་ཅན་དང༌།
གཅིག་པུ་དང་། རྒྱུ་དང༌། ལྟ་བ་པོ་ལ་སོགས་པའི་བདག་དང་། ཞེས་རྩ་འགྲེལ་
ཐམས་ཅད་ཀྱིས་རང་དབང་ཅན་ལ་སོགས་པས་ཁྱད་པར་དུ་བྱས་པའི་བདག་ཏུ་་་་
འཛིན་པར་ཤིན་ཏུ་གསལ་བར་གསུངས་སོ། །གཞན་ཡང་ཉིར་སྣང་དང་རྒྱན་སྣང་
གཉིས་ཆར་ལས་སྐབས་ལྔ་པའི་སོ་སོ་སྐྱེ་བོ་འཕགས་དབྱེ་བས་ཞེས་པའི་རྩོད་སྤོང་
གི་སྐབས་སུ་འཕགས་པ་ལ་ཡང་འདི་ལྟ་བུ་ཡོད་པ་ཡིན་ཏེ། དགེ་སློང་དག་མཚན་
མོ་འདས་ནས་ནང་པར་གྱི་དུས་སུ་ངས་སྲོག་ཆགས་ཅེ་སྤྱང་སྐད་འབྱིན་པའི་སྒྲ་ཐོས་
སོ་ཞེས་བྱ་བ་དང་། དེ་བཞིན་དུ་ང་དེའི་ཚེ་དེའི་དུས་ན་རི་དྭགས་ཀྱི་རྒྱལ་པོ་སེང་གེ་
ཡན་ལག་མ་སྨད་པ་ཞེས་བྱ་བར་གྱུར་ཏོ་ཞེས་གསུངས་པ་མ་ཡིན་ནམ། ཞེས་རྫས་
འཛིན་ཡོད་པའི་རྩོད་པ་ལ་ངས་དང་ང་ཞེས་འཛིན་པ་ཡོད་པ་བཀོད་པས་ཀྱང་རྫས་
འཛིན་འདི་བདག་འཛིན་ཡིན་པར་ཤེས་སོ། །སློབ་དཔོན་ཀུ་མཱ་ར་ཤྲིའི་བསྡུས་དོན་
371 །



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ལས་ཀྱང༌། གང་ཟག་རྫས་སུ་ཡོད་པ་ནི་གང་ཟག་གི་རྫས་ཀྱི་བདག་ཏུ་འཛིན་པའོ།།
སྐྱེས་བུ་བཏགས་པར་ཡོད་པ་ནི་ཆོས་ཀྱི་བདག་ཏུ་འཛིན་པའོ། །ཞེས་གསུངས་སོ། །
ཀུན་མཁྱེན་མི་ཕམ་རིན་པོ་ཆེས་ཀྱང་འདི་བཞིན་དུ་གསུངས་ཏེ། སྡུད་པ་རྒྱན་སྦྱར་
ལས་། དེ་ཡང་སོ་སོའི་སྐྱེ་བོས་གང་ཟག་རྫས་སུ་དང་། འཕགས་པས་བཏགས་པར་
འཛིན་ཞེས་བདག་མེད་རྟོགས་མ་རྟོགས་ལ་བྱེད་དོ། །ཞེས་དང༌། རྒྱན་གྱི་མཆན་
འགྲེལ་ལས་ཀྱང་། བདག་གཞན་ལ་མ་ལྟོས་པའི་རང་དབང་ཅན་དུ་འཛིན་པ་སྤྱི་
དང་། ཞེས་དང་། མི་སློབ་པའི་ལམ་གྱི་རྟེན་བདག་རང་དབང་དུ་འཛིན་པ་དང༌། །
ཞེས་གསུངས་སོ། །
དེས་ན་ངའམ་བདག་ཏུ་འཛིན་པ་ནི་ཉོན་སྒྲིབ་ལས་མ་འདས་པས་རྟོག་པ་བཞི་པོའི་
ནང་དུ་ཉོན་ཤེས་གཉིས་ཀ་ཡོད་དོ་ཞེས་ཁས་བླང་ངོ༌། །འོ་ན་རྟོག་པ་བཞི་སྤོང་བ་
འདི་ཐེག་ཆེན་གྱི་ཁྱད་ཆོས་སུ་མི་འགྱུར་ཏེ། ཉོན་སྒྲིབ་ནི་ཉན་རང་གིས་ཀྱང་སྤོང་
པའི་ཕྱིར་རོ་ཞེ་ན། རྟོག་པ་སྤོང་པ་ཁྱད་ཆོས་སུ་བཞག་པ་ནི་དེ་ཤེས་སྒྲིབ་ཁོ་ན་ཡིན་
པས་མ་ཡིན་གྱི་དེའི་ནང་དུ་ཐེག་པ་གསུམ་ཆར་གྱི་སྤང་བྱ་རིགས་མཐའ་དག་ཚང་
བའི་སྒོ་ནས་ཁྱད་ཆོས་སུ་བཞག་པ་ཡིན་ནོ། །གཞན་དུ་ན་ཐེག་པ་གསུམ་ཆར་འཐོབ་
པའི་རྒྱུ། །ཞེས་པའང་ཁྱད་ཆོས་སུ་མི་འགྱུར་ཏེ་ཉན་རང་གི་མཐོང་ལམ་སྐྱེད་པ་ནི་
ཐེག་དམན་གྱི་སྦྱོར་ལམ་ལའང་ཡོད་པའི་ཕྱིར་རོ། །རྟོག་པ་བཞི་པོ་ཐམས་ཅད་ཤེས་
སྒྲིབ་ཡིན་པ་ལ་སྒྲུབ་བྱེད་མེད་ཅིང་གནོད་བྱེད་ཀྱང་གོང་གི་རྩ་འགྲེལ་གྱི་ལུང་རྣམས་
དང༌ ༑ ལུང་ལ་བརྟེན་པའི་ རིགས་པའང་། གང་ཟག་རྫས་འཛིན་ཆོས་ཅན། ཤེས་
སྒྲིབ་མ་ཡིན་པར་ཐལ། ངའམ་བདག་ཏུ་འཛིན་པ་ཡིན་པའི་ཕྱིར། ཁྱབ་པ་གྲུབ་ལ། །
རྟགས་གྲུབ་སྟེ། །དོན་བྱས་པའི་རྟེན་བདག་སོགས་སུ་འཛིན་པ་ཡིན་པར་འཕགས་
སེང་གཉིས་ཀས་གསུངས་པའི་ཕྱིར་རོ། །
372



བློ་གསར་ཡིད་ཀྱི་དགའ་སྟོན་ལས་མཁྱེན་གསུམ་གྱི་དྲིས་ལན།
འདི་དག་ནི་རྟོག་པ་བཞི་པོར་སྒྲིབ་པ་གཉིས་ཀ་ཚང་བའི་བཤད་ཚུལ་དེ་རྩ་འགྲེལ་
གྱི་དགོངས་པའང་མཐུན་ཚུལ་རང་བློར་ཇི་ལྟར་ཤར་བ་ཙམ་སྨྲས་པ་ཡིན་གྱི་མཁས་
པ་གཞན་ལ་ཟུར་ཟ་བར་གོ་བར་མི་བྱ་སྟེ། དེ་དག་གི་དགོངས་པ་ཤིན་ཏུ་ཟབ་པའི་
ཕྱིར་རོ། །དྲི་བ་བདུན་པ། །རྒྱན་གྱི་སྣང་བར་རྟོག་པ་བཞིས། །ཉན་རང་རང་གི་བྱང་
ཆུབ་ལ། །གེགས་མི་བྱེད་པར་གསུངས་དོན་གང་། །ཞེས་གསུངས་སོ། །རྒྱན་སྣང་
གི་ཉན་རང་སྦྱོར་ལམ་ཁྱད་ཆོས་ལྔ་དཞབྲལ་བར་བཤད་པའི་སྐབས་སུ། རྣམ་པར་
རྟོག་པ་བཞི་པོ་ནི་རང་གི་བྱང་ཆུབ་ཀྱི་གེགས་སུ་གྱུར་པ་མ་ཡིན་པས་ན། །ཞེས་
གསུངས་པའི་དོན་ནི་རྟོག་པ་བཞི་པོ་སྟེ་བཞི་ཆར་གྱིས་གེགས་མི་བྱེད་ཅེས་པའི་དོན་
ཏེ༑ རྟོག་པ་བཞི་པོའི་ནང་དུ་ཐེག་པ་གསུམ་གའི་སྤང་བྱའི་རིགས་ཚང་བས་ཉན་
རང་གི་བྱང་ཆུབ་འཐོབ་པ་ལ་ཐེག་པ་གསུམ་གའི་སྲུང་བྱས་གེགས་མི་བྱེད་དེ། རང་
རང་གི་སྤང་བྱ་སྤངས་པས་རང་འབྲས་འཐོབ་པའི་ཕྱིར་རོ། །དེས་ན་བཞི་ཆར་གྱིས་
གེགས་མི་བྱེད་པར་གཟུང་གི་བཞི་པོ་ལས་རེ་རེས་ཀྱང་གེགས་མི་བྱེད་པ་མ་ཡིན་ཏེ་
དེ་ལྟ་ན་ཡི་གེའི་དོན་དང་མི་མཐུན་པའི་ཕྱིར་རོ། །
དཔེར་ན་ཉན་རང་གི་བྱང་ཆུབ་འཐོབ་པ་ལ་བདག་མེད་གཉིས་ཀ་རྫོགས་པར་རྟོགས་
མི་དགོས་ཞེས་བརྗོད་ཚེ། གང་ཟག་གི་བདག་མེད་ཀྱང་རྫོགས་པར་རྟོགས་མི་
དགོས་པར་མི་འགྱུར་བ་བཞིན་ནོ། །དོན་གསལ་ལས། རྣམ་པར་རྟོག་པ་རྣམ་པ་
བཞི་དང་མི་ལྡན་པར་འབྱུང་ངོ༌། །ཞེས་པའང་རྣམ་རྟོག་བཞི་ཆར་དང་ཉན་རང་གི་
སྦྱོར་ལམ་སྤང་གཉེན་དུ་མ་འབྲེལ་བའི་དོན་ནོ། །དྲི་བ་བརྒྱད་པ། རང་ལུགས་ཉན་
རང་སྤང་རྟོགས་དེ། །བྱང་སེམས་ས་བཅུའི་གང་དུ་རྫོགས། །ཁ་ཅིག་དང་པོར་
རྫོགས་ཞེས་ཟེར། །དེ་ལ་གནོད་བྱེད་ཇི་ལྟར་བརྗོད། །ཅེས་གསུངས་སོ། །འདི་ལ་
རོང་སྟོན་གོ་རམས་སོགས་ནི་སྤངས་རྟོགས་གཉིས་ཀ་ས་དང་པོར་རྫོགས་ཞེས་་་་་
373



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
གསུངས༑ ༑རྗེ་བདག་ཉིད་ཆེན་པོ་ནི་སྤངས་པ་ས་བརྒྱད་པ་དང༌། རྟོགས་པ་ས་དང་
པོར་རྫོགས་ཞེས་གསུངས། བོད་པ་སྤྲུལ་སྐུ་ནི་གཉིས་ཀ་ས་བརྒྱད་པར་རྫོགས་ཞེས་
བཞེད་པ་མི་འདྲ་བ་དུ་མ་འདུག་གོ །དེ་དག་ལས་ཕྱི་མ་གཉིས་གང་ཁས་བླངས་
ཀྱང་གནད་གཅིག་པས་རུང་མོད། ཉིར་སྣང་ལས། བྱང་ཆུབ་སེམས་དཔའི་མཐོང་
བའི་ལམ་ཉིད་དུ་ཉན་ཐོས་དང་རང་སངས་རྒྱས་ཀྱི་རྟོགས་པ་ཐམས་ཅད་ཡོངས་སུ་
རྫོགས་པ་ཡིན་ནོ་ཞེས་བྱ་བའི་ཐ་ཚིག་གོ །ཞེས་གསུངས་པས་རྟོགས་པ་ནི་ས་དང་
པོ་ནས་རྫོགས་པར་འདོད་དེ་རང་བཞིན་རྣམ་དག་གི་ཆོས་དབྱིངས་མངོན་སུམ་དུ་
མཐོང་བ་ལ་དེ་ལས་ལྷག་པ་ས་ཕྱི་མ་རྣམས་སུའང་མེད་པའི་ཕྱིར་རོ། །སྤངས་པ་ནི་
ས་བརྒྱད་པར་རྫོགས་པ་ཡིན་ཏེ། དེར་ཉོན་མོངས་དང་ངར་འཛིན་གྱི་རྒྱུ་བ་གཏན་དུ་
ལོག་སྟེ་ཉན་རང་གིས་གང་སྤངས་རྣམས་ཟད་པར་སྤངས་པའི་ཕྱིར་ཏེ། ཀུན་མཁྱེན་
མི་ཕམ་རིན་པོ་ཆེའི་རྒྱན་འགྲེལ་ལས། ས་བརྒྱད་པའི་སྐབས་སུ་ཡུལ་ཆོས་ཉིད་ལ་
འབད་མེད་དུ་ཞུགས་པའི་ཚུལ་གྱིས་ངར་འཛིན་གྱི་རྒྱུ་བ་ཕྲ་མོའང་ཟད་པས་ན་ཉོན་
མོངས་ཐམས་ཅད་ཟད་ནས་ཞེས་གསུངས་པ་བཞིན་ནོ། །རྣམ་པ་གཅིག་ཏུ་ན་སྤངས་
རྟོགས་གཉིས་ཀ་ས་བརྒྱད་པ་ནས་རྫོགས་པར་ཡང་རུང་སྟེ། ས་བརྒྱད་པ་མ་ཐོབ་
བར་དུ་ངར་འཛིན་ཕྲ་བ་ཟད་མི་ནུས་ལ་དེ་མ་ཟད་པ་དེ་སྲིད་དུ་གང་ཟག་གི་བདག་
མེད་ལ་གསལ་སྣང་མ་ཐོབ་པའི་ཆ་རེའང་ཡོད་ལ། ས་བརྒྱད་པར་ངར་འཛིན་གཏན་
ཟད་ཅིང་གང་ཟག་གི་བདག་མེད་ལ་གསལ་སྣང་རབ་ཀྱི་མཐར་ཐུག་པའི་ཕྱིར་རོ། །
ས་དང་པོ་ནས་སྤངས་རྟོགས་གཉིས་ཀ་རྫོགས་ན་དེ་ཡན་ན་ཉོན་སྒྲིབ་མེད་དགོས་ན་
རྣམ་གཞག་འདི་ནི་དཀའ་བར་སྣང་སྟེ། མདོ་སྡེ་ས་བཅུ་པ། དགོངས་པ་ངེས་འགྲེལ།
རྒྱན་སྟུག་པོ་བཀོད་པ་སོགས་དང་། མངོན་རྟོགས་རྒྱན་རྩ་འགྲེལ། མདོ་སྡེ་རྒྱན།
མངོན་པ་ཀུན་བཏུས། འཇུག་པ་རྩ་འགྲེལ་སོགས་བཀའ་དང་བསྟན་བཅོས་དུ་མ་
374



བློ་གསར་ཡིད་ཀྱི་དགའ་སྟོན་ལས་མཁྱེན་གསུམ་གྱི་དྲིས་ལན། །
ནས་མ་དག་ས་བདུན་དུ་ཉོན་སྒྲིབ་ཡོད་པར་གསུངས་ཤིང་ལུང་དོན་དེ་ལྟར་མ་ཡིན་
པའི་སྒྲུབ་བྱེད་ངེས་པའང་མི་སྣང་བའི་ཕྱིར་རོ། ། ། །
གལ་ཏེ་རྒྱུད་བླ་མ་ལས། ལས་དང་ཉོན་མོངས་དབང་གིས་སྐྱེ། །དེ་ལ་དེ་མེད་ཕྱིར་
དེ་མེད། །ཅེས་གསུངས་པས་ཐེག་ཆེན་འཕགས་པའི་རྒྱུད་ན་ཉོན་སྒྲིབ་མེད་དོ་ཞེ་ན།
ཁྱབ་པ་མ་ངེས་ཏེ། དེས་ནི་ཐེག་ཆེན་འཕགས་རྒྱུད་ན་འཁོར་བར་སྐྱེ་ནུས་ཀྱི་ཉོན་
སྒྲིབ་མེད་པར་འགྲུབ་ཀྱི་ཉོན་སྒྲིབ་གཏན་མེད་དུ་ག་ལ་འགྲུབ། ཉོན་སྒྲིབ་ཡོད་ཕྱིན་
དེས་འཁོར་བར་འཁོར་རོ་སྙམ་ན། མ་ངེས་ཏེ། ཐེག་ཆེན་གྱི་མདོ་དུ་མ་དང་མདོ་སྡེ་
རྒྱན་སོགས་ནས་ཉོན་ཡིད་ས་བརྒྱད་པའི་བར་དུ་ཡོད་པར་བཞེད་ཀྱང་ཐེག་ཆེན་་་་་
འཕགས་པ་ཉོན་མོངས་པས་འཁོར་བར་སྐྱེ་བར་མི་བཞེད་པའི་ཕྱིར་རོ། །འདི་དག་
དབུ་མའི་དྲིས་ལན་དུ་ཅུང་ཟད་བྲིས་ཟིན་པས་འདིར་མ་བརྗོད་དོ། །
དྲི་བ་དགུ་པ། མདོ་ལས་རྒྱུན་ཞུགས་ལ་སོགས་ཀྱི། །ཤེས་དང་སྤངས་བ་གང་ཡིན་
དེ༑ ༑བྱང་སེམས་སྡུག་བསྔལ་ཆོས་བཟོད་ཡིན། །ཞེས་པའི་ལུང་དོན་གང་ལྟར་
འཆད། །ཅེས་གསུངས་སོ། །མདོ་ལས། ཉན་ཐོས་དང་རང་སངས་རྒྱས་རྣམས་ཀྱི་
ཤེས་པ་དང་སྤོང་བ་གང་ཡིན་པ་དེ་ནི་བྱང་ཆུབ་སེམས་དཔའ་ཆེན་པོ་མི་སྐྱེ་བའི་ཆོས་
ལ་བཟོད་པ་ཐོབ་པའི་བཟོད་པ། ཞེས་གསུངས་པ་དེའི་དོན་ཉིར་སྣང་ལས། བཟོད་
པ་གང་ཞེ་ན། །སྡུག་བསྔལ་ལ་ཆོས་ཤེས་པའི་བཟོད་པའོ། །ཞེས་གསུངས་པ་འདི་
རོང་སྟོན་དང་གོ་རམས་སོགས་ཉན་རང་གི་སྤངས་རྟོགས་གཉིས་ཀ་ས་དང་པོར་
རྫོགས་པའི་ཤེས་བྱེད་དུ་མཛད་མོད། ཉིར་སྣང་ལས་ལུང་འདི་ཉིད་མང་དུ་དྲངས་
ནས་རྟོགས་པ་རྫོགས་པ་དང་འདུས་པའི་དོན་དུ་བཤད་ཀྱི་སྤངས་བ་རྫོགས་པ་་་་་་
སོགས་སུ་ཡེ་མ་བཤད་པས་འདི་སྤངས་བ་རྫོགས་པའི་ཤེས་བྱེད་དུ་མི་རུང་ཞེས་
གསེར་ཕྲེང་ལས་གསུངས་པ་ལྟར་དོན་ལ་གནས་སོ། །གཞན་དུ་ན་སློབ་དཔོན་ཡང་
375



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཉན་རང་གི་སྤངས་བ་ས་དང་པོར་རྫོགས་པར་བཞེད་པར་ཐལ། དེས་ཀྱང་འགྲེལ་
ཆེན་ལས་དེ་ལྟར་གསུངས་བའི་ཕྱིར། འདོད་མི་ནུས་ཏེ། ཉོན་སྒྲིབ་སྒོམ་སྤང་ཡོད་
པར་རྒྱན་སྣང་ལས་དངོས་སུ་གསུངས་པའི་ཕྱིར་རོ། །དེས་ན་ལུང་འདིའི་དོན་ནི། །
ཉིར་སྣང་ཉིད་ལས། བྱང་ཆུབ་སེམས་དཔའི་བཟོད་པའི་བྱེད་པར་གཞན་རྣམས་
ཀྱིས་རྟོགས་པའི་བྱེད་པ་མ་ལུས་པ་འདུས་པར་འགྱུར་བའི་ཕྱིར། དེ་དག་གི་ཤེས་པ་
དང་སྤངས་པ་གང་ཡིན་པ་དེའི་བཟོད་པ་ཡིན་གྱི། རྟོགས་པའི་ཚད་འདི་ཙམ་མ་ཡིན་
ནོ༑ ༑ཞེས་མདོ་ལས་ཤེས་པ་དང་སྤོང་བ་གང་ཡིན་པ་སོགས་ཀྱི་དོན་བྱང་སེམས་ཀྱི་
བཟོད་པར་གཞན་རྣམས་ཀྱི་རྟོགས་པའི་རིགས་འདུས་པར་གསུངས་པ་ལྟར་སྤངས་
པ་ཡང་བྱང་སེམས་ཀྱི་མཐོང་སྤང་གི་ནང་དུ་འདུ་གཞན་རྣམས་ཀྱི་སྤང་བྱའི་རིགས་
འདུས་ཞེས་པའི་དོན་ནོ། །
འོན་ཀྱང༌། རྟོགས་པ་ནི་རྫོགས་པ་དང་འདུས་པ་གཉིས་ཀ་ཡིན་ལ། །སྤང་བ་ནི་
འདུས་པ་ཙམ་ཡིན་གྱི་རྫོགས་པ་མ་ཡིན་ཏེ། བྱང་སེམས་ཀྱི་མཐོང་ལམ་དུ་ཉན་རང་
གི་སྤང་བྱའི་རིགས་མཐའ་དག་འདུས་པའི་སྒྲིབ་པ་གཉིས་ཀ་སྤངས་ཀྱང་ཟད་པར་
མ་སྤངས་པའི་ཕྱིར་རོ། །དྲི་བ་བཅུ་པ། ལམ་ཤེས་རང་བཞིན་ཉོན་མོངས་དེ། །
མཐར་ཐུག་སྤང་བྱ་ཡིན་ནམ་མིན། །ཞེས་གསུངས། དེ་ལ་ལམ་ཤེས་ཀྱི་རང་བཞིན་
ཉོན་མོངས་མི་སྤོང་ཞེས་གསུངས་པའི་ཉོན་མོངས་དེ་རོང་སྟོན་དང་པདྨ་འགྱུར་མེད་
རྒྱ་མཚོ་རྣམ་གཉིས་ཀྱིས་ཉོན་མོངས་པའི་བག་ཆགས་སུ་བཞེད། རྣམ་བཤད་སྙིང་
རྒྱན་ལས་ཉོན་མོངས་དངོས་སུ་གསུངས། བྱང་ཡེ་དང༌། རྗེ་བདག་ཉིད་ཆེན་པོ། གོ་
རམས༑ ཆོས་རྗེ་དཔལ་སྤྲུལ་རིན་པོ་ཆེ། བོད་པ་སྤྲུལ་སྐུ་རྣམས་ནི་ཉོན་མོངས་པ་
དང་མཚུངས་ལྡན་གྱི་དགེ་རྩ་བློ་གྲོས་རྒྱ་མཚོས་ཞུས་པའི་མདོ་ལས་གསུངས་པ་དེར་
བཞེད། དེ་དག་ལས་ཕྱི་མ་འདི་ཁས་བླང་སྟེ། དོན་གསལ་ལས། བྱང་ཆུབ་ཏུ་
376



བློ་གསར་ཡིད་ཀྱི་དགའ་སྟོན་ལས་མཁྱེན་གསུམ་གྱི་དྲིས་ལན།
སེམས་བསྐྱེད་པ་ནི་འཁོར་བ་ཇི་སྲིད་བར་སེམས་ཅན་གྱི་དོན་བྱེད་པར་ཞུགས་པ་་་
ཉིད་ཀྱིས་ཉོན་མོངས་པ་རྣམ་པ་ཐམས་ཅད་དུ་སྤང་བ་མ་ཡིན་པ་ཞེས་བྱ་བ་ནི་རང་
བཞིན་ཡིན་ནོ། །
ཞེས་གཞན་དོན་བྱ་བའི་ཕྱིར་ཉོན་མོངས་པ་མི་སྤོང་བར་གསུངས་ཤིང་། གཞན་དོན་
གྱི་རྩ་བ་ནི། རྒྱུད་བླ་མ་ལས། ཇི་བཞིན་ཡང་དག་མཐོང་བའི་ཕྱིར། །སྐྱེ་སོགས་
རྣམས་ལས་འདས་གྱུར་ཀྱང༌། །སྙིང་རྗེའི་བདག་ཉིད་སྐྱེ་བ་དང༌། །འཆི་དང་རྒ་དང་
ན་བར་སྟོན། །ཞེས་གསུངས་པ་བཞིན་དུ་ཉན་རང་ལྟར་རང་དོན་ཞི་བར་མི་གནས་
ཤིང་། གཞན་དོན་དུ་སྲིད་པར་མཚམས་སྦྱར་བ་འདི་ཡིན་ལ། དེ་ལ་མཆོག་ཏུ་མཁོ་
བ་ནི་མཚམས་སྦྱོར་བྱེད་ཀྱི་རྒྱུ་ཉོན་མོངས་པ་ཉིད་ཡིན་པས་འདིར་ཡང་དེ་བསྟན་་་་་
པར་གྲུབ་ལ། རྒྱུ་དེའི་ངོས་འཛིན་ནི། མདོ་ལས། དེ་དག་གི་འཁོར་བའི་རྒྱུ་དགེ་བའི་
རྩ་བ་དང་མཚུངས་པར་ལྡན་པའི་ཉོན་མོངས་པ་གང་ཞེ་ན། འདི་ལྟ་སྟེ། བསོད་
ནམས་ཀྱི་ཚོགས་ཡོངས་སུ་འཚོལ་བས་མི་ངོམ་པ་དང་། བསམ་བཞིན་དུ་སྲིད་པར་
སྐྱེ་བ་ཡོངས་སུ་འཛིན་པ་དང༌། ཞེས་སོགས་གསུངས་ཤིང་། འཕགས་པ་ཐོགས་མེད་
ཀྱིས་རྒྱུད་བླའི་འགྲེལ་བར། བྱང་ཆུབ་སེམས་དཔའ་རྣམས་ནི་དགེ་བའི་རྩ་བའི་སྲིད་
པ་ཀུན་ཏུ་སྦྱོར་བ་ཅན་ཏེ། བསམ་བཞིན་དུ་སྐྱེ་བ་ལ་དབང་བ་ཉིད་ལ་བརྟེན་ནས་
སྙིང་རྗེས་ཁམས་གསུམ་དུ་ཡང་དག་པར་སྦྱོར་རོ། ། བྱ་
ཞེས་གསུངས་ལ། འཕགས་པ་ཀླུ་སྒྲུབ་ཀྱིས་ཀྱང༌། རིན་ཆེན་ཕྲེང་བ་ལས། འོན་
ཀྱང་དེ་ནི་སྙིང་རྗེ་ཡིས། །བྱང་ཆུབ་བར་དུ་སྲིད་མཚམས་སྦྱོར། །ཞེས་དང༌། །
འཕགས་པ་གྲོལ་སྡེའི་ཉི་སྣང་ལས་ཀྱང་། ཡོངས་སུ་འཛིན་པའི་ཤེས་རབ་དང་སྙིང་
རྗེ་དག་གིས་གོ་རིམ་བཞིན་དུ་བྱང་ཆུབ་སེམས་དཔའ་མ་བཅིངས་མ་གྲོལ་བར་ཤེས་
པར་བྱ་བས་ན་འདི་ནི་གནས་ཉིད་དུ་གསུངས་པ་ཡིན་ཏེ། བྱང་ཆུབ་སེམས་དཔའི་
32



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
སྙིང་རྗེ་ནི། །སྲིད་པར་དགའ་བར་བྱེད་པ་སྟེ། །ཞེས་གསུངས་པས། བྱང་སེམས་
རྣམས་སྲིད་པར་མཚམས་སྦྱོར་བྱེད་ཀྱི་གཙོ་བོ་སྙིང་རྗེ་རུ་གྲུབ་ལ་དེ་མཐར་ཐུག་་་་་་
ཏུའང་སྤོང་དགོས་པས་མ་ཁྱབ་སྟེ་འཁོར་གསུམ་དུ་འཛིན་པ་ཡོད་ན་དེ་སྤང་དགོས་
ཀྱང་སྙིང་རྗེ་ཙམ་ནི་སངས་རྒྱས་ཀྱི་སར་ཡང་ཡོད་དུ་རུང་བས་སོ་སྙམ་དུ་སེམས་སོ།།
དཔལ་སྤྲུལ་རིན་པོ་ཆེ་སོགས་ཀྱིས་ཀྱང་སྤང་བྱ་མ་ཡིན་པར་བཞེད་དོ། །དྲི་བ་བཅུ་
གཅིག་ པ། རང་བཞེད་མདོ་ལུགས་གྲུབ་མཐའ་ལ། །འཁོར་བར་ཕྱི་མཐའ་ ཡོད་ དམ་
མེད། །ཅེས་གསུངས། འཁོར་བ་ལ་མཐའ་ཡོད་མེད་ཀྱི་བཞེད་པ་གཉིས་རྒྱན་སྣང་
དུ་བཀོད་ལ། ཨ་བྱུས་འཁོར་བ་མཐའ་ཅན་དུ་བསྒྲུབས། རྣམ་བཤད་སྙིང་རྒྱན་ལས་
ཀྱང་མཐའ་ཅན་དུ་བཤད། །རྗེ་བདག་ཉིད་ཆེན་པོའི་གསེར་ཕྲེང་དང༌། རོང་སྟོན།།
མཆིམས་འཇམ་པའི་དབྱངས། རེད་མདའ་བ་སོགས་ཀྱིས་མཐའ་མེད་དུ་བཞེད། །
རང་ལུགས་ལའང་ལོ་ཆེན་གྱི་གསང་བདག་ཞལ་ལུང་ལས་གསུངས་པ་བཞིན་དུ་ཕར་
ཕྱིན་ཐེག་པའི་སྐབས་སུ་འཁོར་བ་མཐའ་མེད་དུ་བཞེད་དོ། །
སྤྱི་དོན་བདུད་རྩིའི་ཉིང་ཁུ་ལས་ཀྱང་མཐའ་མེད་དུ་བཤད་དོ། །དེའང་ཡིན་ཏེ། མདོ་
ལས༑ ནམ་མཁའི་མཐར་ཐུག་གྱུར་པ་ཅི་ཙམ་པ། །སེམས་ཅན་མ་ལུས་མཐའ་ཡང་
དེ་ཙམ་མོ། །ཞེས་ནམ་མཁའ་མཐའ་མེད་པ་ལྟར་སེམས་ཅན་ཡང་མཐའ་མེད་དུ་
གསུངས་ཤིང༌། མཐའ་མེད་ན་ཅི་ཙམ་ཟད་ཀྱང་བྲི་བ་མི་མངོན་པས་སྤྱིའི་མཐའ་མི་
རྙེད་དོ། །འོན་ཀྱང་གང་ཟག་བྱེ་བྲག་གི་འཁོར་བ་ནི་མཐའ་ཡོད་ཡིན་པ་སྨོས་མ་
དགོས་སོ། །ཀུན་མཁྱེན་ཆེན་པོས་གསང་འགྲེལ་ལས་མཐའ་ཅན་དུ་གསུངས་པ་ནི་
ཐེག་རྩེ་ཐུན་མིན་གྱི་ལུགས་སོ། །དྲི་བ་བཅུ་གཉིས་པ། སེམས་ཅན་ཐམས་ཅད་
མཐར་ཐུག་འཚང་། །རྒྱ་ངེས་ཡིན་ནམ་རྒྱ་རུང་ཡིན། །ཞེས་གསུངས་སོ། །འདི་ལ་
རོང་སྟོན་དང་རྒྱལ་ཚབ་རྗེས་རྒྱ་ངེས་སུ་བཞེད། རེད་མདའ་བས་སེམས་ཅན་འཚང་
378



བློ་གསར་ཡིད་ཀྱི་དགའ་སྟོན་ལས་མཁྱེན་གསུམ་གྱི་དྲིས་ལན།
རྒྱ་རུང་ཙམ་ལས་ཐམས་ཅད་འཚང་རྒྱ་ངེས་མིན་གསུངས། རང་ལུགས་ནི་སེམས་
ཅན་ཡིན་ན་འཚང་རྒྱ་ངེས་ཡིན་པས་ཁྱབ་སྟེ། སྤྱི་དོན་བདུད་རྩིའི་ཉིང་ཁུ་ལས། །
སེམས་ཅན་ཡིན་ན་འཚང་རྒྱ་བས་ཁྱབ་སྟེ། དེའི་རྒྱུད་ལ་རྒྱུའི་གཙོ་བོ་རིགས་ཀྱིས་
ཁྱབ་པ་གང་ཞིག འགལ་རྐྱེན་གློ་བུར་བའི་དྲི་མ་རྣམས་སྤང་དུ་རུང༌། མཐུན་རྐྱེན་
སངས་རྒྱས་ཀྱི་ཕྲིན་ལས་རང་རྒྱུད་ལ་འཇུག་ཏུ་རུང་བའི་ཕྱིར། ཞེས་གསུངས་པ་
ལྟར་རོ། །དྲི་བ་བཅུ་གསུམ་པ། མཐོང་ལམ་སྐད་ཅིག་བཅུ་དྲུག་དེ། །ངོ་བོ་གཅིག་
ན་སེང་བཟང་གིས། །ཐ་དད་བཞེད་པའི་དགོངས་པ་གང་། །བར་ཆད་མེད་དང་
རྣམ་གྲོལ་ལམ། །དུས་མཉམ་ཡིན་ཞེས་སྨྲ་འམ་ཅི། །གྲུབ་མཐའ་མཛོད་ལས་ཐ་
དད་དུ། །གསུངས་པའི་དོན་དང་མི་འགལ་ལམ། །ཞེས་གསུངས་སོ། །སྤྱིར་མཐོང་
ལམ་གྱི་རྣམ་གཞག་འདི་ལ་མཛོད་ཀྱི་ལུགས་དང༌། ཀུན་བཏུས་ཀྱི་ལུགས། རྣམ་
པར་གཏན་ལ་དབབ་པ་བསྡུ་བའི་ལུགས་དང༌། རིགས་པ་དྲུག་བཅུ་པ་རྩ་འགྲེལ་གྱི་
ལུགས་དང་བཞིར་སྣང་ལ། མངོན་རྟོགས་རྒྱན་གྱི་དོན་སློབ་དཔོན་གྱིས་འགྲེལ་ཆེན་
ལས་གསུངས་པ་ལའང་མཁས་པ་སྔ་མ་དག་བཞེད་ཚུལ་མི་འདྲ་བ་སྣ་ཚོགས་སྣང་
སྟེ༑ རྒྱན་སྣང་ལས། འབྲས་བུའི་མངོན་རྟོགས་ལ་ལྟོས་ནས་སྐད་ཅིག་མ་གཅིག་
དང༌། སོ་སོར་རྟོགས་པའི་མངོན་རྟོགས་ལས་སྐད་ཅིག་བཅུ་དྲུག་ཡིན་ཞེས་པའི་
ལུགས་གཅིག་དང༌། སོ་སོར་རྟོགས་པའི་མངོན་རྟོགས་ལས་ཀྱང་སྐད་ཅིག་མ་
གཅིག་ཡིན་ཞེས་པའི་ལུགས་གཅིག་སྟེ་མི་མཐུན་པ་གཉིས་བཀོད་འདུག་པ་ལ། རྗེ་
བདག་ཉིད་ཆེན་པོའི་གསེར་ཕྲེང་དང༌། རོང་སྟོན། གོ་རམས་རྣམས་སྔ་མ་སློབ་
དཔོན་གྱི་བཞེད་པར་འདོད། རྣམ་བཤད་སྙིང་རྒྱན་ལས་གཉིས་ཀ་སློབ་དཔོན་གྱི་
བཞེད་པ་མིན་པར་བྱེད། རོང་སྟོན་དང་རྒྱལ་ཚབ་རྗེས་ནི་སློབ་དཔོན་གྱིས་སྐད་ཅིག་
བཅུ་དྲུག་ཏུ་བཤད་པ་རྗེས་ཐོབ་ཏུ་ངེས་པ་འདྲེན་ཚུལ་ཡིན་གྱི་མཉམ་གཞག་ལ་ངོ་བོ་
379



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
བཅུ་དྲུག་ཏུ་བཞེད་པ་མིན་ཞེས་གསུངས་སོ། ། ན་མ ་ན་
ཡང་རྒྱན་སྣང་ལས། དེ་ཡང་མདོར་བསྡུ་ན་འདིར་འཇིག་རྟེན་པའི་ཆོས་ཀྱི་མཆོག་
གི་རྗེས་ཐོགས་ཉིད་ཀྱི་མི་དམིགས་པའི་ཏིང་ངེ་འཛིན་དང་ཤེས་རབ་མཚུངས་པར་
ལྡན་པ་དང་བཅས་པ་ཡིན་པར་ཤེས་པར་བྱའོ་ཞེས་མཐོང་ལམ་གྱི་ངོ་བོ་ངོས་བཟུང་
ནས༑ རབ་ཏུ་དབྱེ་བ་ལ་ནི་དེ་བཞིན་དུ་སྡུག་བསྔལ་ལ་ཆོས་ཤེས་པའི་བཟོད་པ་
དང་༑ ཞེས་སོགས་བཟོད་ཤེས་སྐད་ཅིག་མ་བཅུ་དྲུག་པོ་བསྟན་ནས་དེ་དག་ངོས་
འཛིན་པའི་སྐབས་སུ། སྡུག་བསྔལ་གྱི་བདེན་པ་ལ་སོ་སོ་རང་ཉིད་སྡུག་བསྔལ་གྱི་
བདེན་པ་མངོན་སུམ་དུ་ཞེས་སོགས་ཀྱིས་ཀུན་བཏུས་ཇི་ལྟ་བ་བཞིན་དུ་གསུངས་་་་
འདུག་པས་ཀུན་བཏུས་དང་སྒོ་བསྟུན་པའི་བཤད་པ་ལྟ་བུར་ཡང་སྣང་མོད། གང་
ལྟར་ཡང་རྒྱན་རྩ་བའི་དགོངས་པ་ནི་མཐོང་ལམ་མཉམ་གཞག་ངོ་བོ་གཅིག་ལ་ལྡོག་
པ་ཐ་དད་བཅུ་དྲུག་ཏུ་ཕྱེས་པར་གྲུབ་སྟེ། ཁམས་གོང་འོག་གི་བདེན་པ་བཞིའི་ཆོས་
ཉིད་མཐོང་ཚུལ་སོགས་ཀྱི་སྒོ་ནས་བཅུ་དྲུག་ཏུ་ཕྱེས་ན་དེ་དག་ནི་ཆོས་ཅན་གྱིས་དབྱེ་
བ་ཡིན་གྱི་རྣམ་གྲངས་མ་ཡིན་པའི་དོན་དམ་ཆོས་དབྱིངས་སྤྲོས་པ་དང་བྲལ་བ་རང་
གི་ངོ་ན་དེ་འདྲའི་དབྱེ་བ་མེད་པར་ནམ་མཁའི་དཀྱིལ་ལྟ་བུ་ཡིན་ལ། དེ་དང་ཆུ་ལ་
ཆུ་བཞག་པ་ལྟར་དུ་གྱུར་པའི་མཉམ་བཞག་ཡེ་ཤེས་ལའང་འཛིན་སྟངས་མི་འདྲ་བ་
མེད་དེ། ཆོས་ཀུན་རོ་མཉམ་དུ་རྟོགས་པའི་སྐབས་ཡིན་པའི་ཕྱིར་རོ། ། ག་བ
གཞན་ཡང་སློབ་དཔོན་ཀླུ་སྒྲུབ་ཡབ་སྲས་ཀྱིས་རིགས་པ་དྲུག་ཅུ་པ་རྩ་འགྲེལ་ལས་
ངོ་བོ་གཅིག་ལ་ལྡོག་པ་ཐ་དད་དུ་གསུངས་པས་འདིའང་དེ་དང་མཐུན་དགོས་ཏེ་
གཉིས་ཀས་ཀྱང་དབུ་མའི་ལུགས་ཀྱི་མཐོང་ལམ་འཆད་པའི་སྐབས་ཡིན་པ་གང་་་་་
ཞིག འཕགས་པ་རྣམ་གཉིས་ཀྱི་དགོངས་པ་མི་འགལ་བའི་ཕྱིར་རོ། །ལྡོག་ཆའི་སྒོ་
ནས་འབྱེད་ཚུལ་ནི། འདོད་པའི་སས་བསྡུས་ཀྱི་བདེན་བཞིའི་གནས་ལུགས་མངོན་
380



བློ་གསར་ཡིད་ཀྱི་དགའ་སྟོན་ལས་མཁྱེན་གསུམ་གྱི་དྲིས་ལན།
སུམ་དུ་ཤེས་པའི་ལྡོག་ཆ་ནས་ཆོས་ཤེས་བཞི་དང༌། དེ་ལ་མི་སྐྲག་པའི་ལྡོག་ཆ་ནས་
ཆོས་བཟོད་བཞིར་བཞག་ལ། དེ་བཞིན་དུ་ཁམས་གོང་མ་གཉིས་ཀྱི་བདེན་བཞིའི་
གནས་ལུགས་མངོན་སུམ་དུ་རྟོགས་པའི་ཆ་ནས་རྗེས་ཤེས་བཞི་དང༌། དེ་ལ་མི་སྐྲག་
པའི་ཆ་ནས་རྗེས་བཟོད་བཞིར་འཇོག་ཅེས་རོང་སྟོན་དང༌། རྒྱལ་ཚབ་རྗེ། པདྨ་
འགྱུར་མེད་རྒྱ་མཚོ་རྣམས་གསུངས། གསེར་ཕྲེང་དང་། དཔལ་སྤྲུལ་རིན་པོ་ཆེ།
བོད་སྤྲུལ་རྣམས་ཀྱང་ཕལ་ཆེར་འདི་དང་འདྲ་བར་གསུངས་སོ། །འདི་དག་ཀུན་
མཁྱེན་མི་ཕམ་རིན་པོ་ཆེའི་དགོངས་པར་ཡང་སྣང་སྟེ། མཁས་འཇུག་ལས། བཅུ་
དྲུག་པོ་འདི་དག་རིམ་ཅན་དུ་སྐྱེ་བ་དང༌། ཅིག་ཅར་དུ་སྐྱེ་བ་དང༌། སོ་སོའི་འཇོག་
ཚུལ་གྱི་བཞེད་པ་འགའ་ཡོད་ཀྱང་། ཆོས་ཐམས་ཅད་བདག་མེད་པའི་དོན་མངོན་
སུམ་དུ་རྟོགས་པའི་ཤེས་རབ་ཀྱི་བྱ་བ་རྫོགས་པའི་སྐད་ཅིག་མ་དེས་ཁམས་གསུམ་
གྱི་བདེན་བཞིའི་ཆོས་ཉིད་རྫོགས་པར་རྟོགས་ལ་ལྡོག་ཆས་བཅུ་དྲུག་ཏུ་དབྱེ་བ་ཙམ་
དུ་བཞེད་པ་ནི་དོན་ལ་གནས་ཤིང་། ཁྱད་པར་དུ་ཆོས་ཐམས་ཅད་སྟོང་ཉིད་སྤྲོས་
བྲལ་དུ་གཟིགས་པའི་ཐེག་ཆེན་གྱི་ལུགས་ལ་ནི་དེ་ལྟར་ཆེས་འཐད་པ་ཉིད་དོ། །
ཞེས་གསུངས་པའི་ཕྱིར་རོ། །དེ་ལྟ་ན་བཟོད་ཤེས་རྣམས་མཛོད་ལྟར་བར་ཆད་མེད་
ལམ་དང་རྣམ་གྲོལ་ལམ་དུ་མི་བཞེད་པས་སྔ་ཕྱི་ཅིག་ཆར་དུ་འགྱུར་བར་ཁས་བླང་
མི་དགོས་སོ། །
རྒྱན་ལས། དེ་བཞིན་ཉིད་དང་སངས་རྒྱས་སོགས། །ཕན་ཚུན་བརྟེན་པ་རྟེན་མེད་
ཕྱིར༑ །རྣམ་གྲངས་ཁས་མི་ལེན་པ་དང༌། །ཞེས་སོགས་ཀྱིས་མཐོང་ལམ་བཟོད་
ཤེས་རྣམས་བསྟན་པ་ནི་གདུལ་བྱ་ཉེ་བ་ལ་ཕན་གདགས་པའི་ཕྱིར་དུ་བསྟན་གྱི་ངེས་
པའི་དོན་དུ་རྟེན་འབྲེལ་སྤྲོས་བྲལ་དུ་གོམས་པས་མཐོང་ལམ་ཡེ་ཤེས་སྐྱེ་བར་གསུངས་
ཏེ་༑ རྒྱན་སྣང་ལས། གང་གི་ཕྱིར་ཇི་སྐད་དུ་བཤད་པའི་ཚུལ་གྱིས་བདག་མེད་
381



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
པ་སྟོན་པ་ལྟ་བུར་བྱེད་པ་རྣམ་པ་བཅུ་དྲུག་པོ་འདི་དག་ཐམས་ཅད་གདུལ་བྱའི་
སྐྱེ་བོ་ཉེ་བ་ལ་ཕན་པ་སྐྱེད་པར་བཞེད་པ་ཉིད་ཀྱིས་དེ་ལྟར་ཇི་སྐད་དུ་གསུངས་པའི་
ཚུལ་རྣམ་པ་སྣ་ཚོགས་ཀྱིས་བསྟན་པ་ཡིན་དུ་ཟིན་ཀྱང་ཡང་དག་པར་གོམས་པར་
གྱུར་པ་ན་རྟེན་ཅིང་འབྲེལ་བར་འབྱུང་བའི་ཆོས་ཉིད་ཀྱིས་མཐོང་བའི་ལམ་བསྐྱེད་
པར་འགྱུར་བ་ཡིན་ནོ་ཞེས་ངེས་པར་བྱ་སྟེ་གཞན་དག་ལའང་དེ་བཞིན་དུ་ཤེས་པར་
བྱའོ། །ཞེས་སོ། །གྲུབ་མཐའ་མཛོད་ལས། དུས་ཀྱི་ཁྱད་པར་ནི་དང་པོར་བདེན་པ་
བཞིས་ཕྱེ་བའི་ཆོས་བཟོད་བཞི་དུས་གཅིག་ལ་སྐྱེ། དེའི་འོག་ཏུ་ཆོས་ཤེས་བཞི་དུས་
གཅིག་ལ་སྐྱེ། དེའི་འོག་ཏུ་རྗེས་བཟོད་བཞི་དུས་གཅིག་ལ་སྐྱེ། དེའི་འོག་ཏུ་རྗེས་
ཤེས་བཞི་དུས་གཅིག་ལ་སྐྱེ་བས། བྱ་རྫོགས་ཀྱི་སྐད་ཅིག་བཞི་ལ་ངོ་བོ་རིགས་བཞི་
ལྡོག་པ་བཅུ་དྲུག་ཏུ་སྐྱེ་བ་ཡིན་ཏེ། ཞེས་པའི་དོན་ནི་སྤྱི་དོན་བདུད་རྩིའི་ཉིང་ཁུ་ལྟར་
ན་བྱང་སེམས་དབང་འབྲིང་གི་མཐོང་ལམ་སྐྱེ་ཚུལ་ལ་དགོངས་ཞེས་རིགས་སོ། །
རྣམ་པ་གཅིག་ཏུ་ན་འཆད་ཚུལ་གྱི་རྣམ་གྲངས་ཞིག་ཏུ་སེམས་སོ། །དྲི་བ་བཅུ་བཞི་
པ༑ གཞི་ཤེས་མཚན་ཉིད་པ་ཡིན་ན། །ཉན་རང་ཁོ་ནར་ཡོད་དམ་ཅི། །ཞེས་་་
གསུངས་སོ། །འདི་ལ་གསེར་ཕྲེང་དང་ཆོས་རྗེ་དཔལ་སྤྲུལ་རིན་པོ་ཆེས་གཞི་ཤེས་
མཚན་ཉིད་པ་ཡིན་ན་ཉན་རང་ལས་གཞན་སངས་རྒྱས་བྱང་སེམས་ལ་མེད་པར་་་་་
བཞེད༑ རོང་སྟོན། གོ་རམས། བོད་སྤྲུལ་རྣམས་བྱང་སེམས་ལའང་གཞི་ཤེས་
མཚན་ཉིད་པ་ཡོད་པར་བཞེད་དོ། །
སྤྱིར་སྒྲས་བརྗོད་རིགས་ཀྱིས་དབྱེ་ན་ཉན་རང་བྱང་སེམས་སངས་རྒྱས་གསུམ་ཆར་
གྱི་རྒྱུད་ན་གཞི་ཤེས་ཡོད་ལ་དངོས་བརྒྱད་ཀྱི་ནང་ཚན་དུ་བགྲང་བའི་གཞི་ཤེས་ཀྱང་
ཉན་རང་གི་རྒྱུད་ཀྱིས་བསྡུས་པ་དེའམ། སྐབས་གསུམ་པར་དངོས་སུ་བསྟན་པའི་
བྱང་སེམས་ཀྱི་གཞི་ཤེས་ཏེ་གང་བགྲང་ཡང་འགལ་བ་མེད་པར་སེམས་ཏེ། མཁྱེན་
382 །



བློ་གསར་ཡིད་ཀྱི་དགའ་སྟོན་ལས་མཁྱེན་གསུམ་གྱི་དྲིས་ལན།
པ་གསུམ་པོ་འཐོབ་བྱ། འཐོབ་བྱེད། སྤང་བྱ་གསུམ་དུ་ཐོས་བསམ་གྱིས་ཤེས་པར་
བྱ་བའི་ཡུལ་དུ་འཆད་པའམ། ཡང་ན་འབྲས་བུ་དང༌། ལམ་དང་གཞིའི་ཆོས་རྣམས་
སྐྱེ་མེད་དུ་ཤེས་པའི་ལྟ་བ་ཉིད་དེ་སྒོམ་པའི་ཡུལ་ཉིད་དུ་འཆད་ཚུལ་གྱིས་ཏེ་འཆད་
ཚུལ་འདི་གཉིས་གང་ལྟར་ཡང་རུང་བར་སེམས་སོ། །དེ་ལས་སྔ་མ་འདི་མདོ་དང་
འཕགས་སེང་གི་འགྲེལ་བ་དང་མཐུན་ཤས་ཆེ་སྟེ་ཡུམ་བར་བ་ལས་རབ་འབྱོར་་་་་་
ཐམས་ཅད་ཤེས་པ་ཉིད་ནི་ཉན་ཐོས་དང་རང་སངས་རྒྱས་རྣམས་ཀྱི་ཡིན་ནོ། །ཞེས་
སོགས་དང་། རྩ་བའི་མཆོད་བརྗོད་དང་ཡན་ལག་རྒྱས་བཤད་གཉིས་ཀའི་སྐབས་
སུ་མཁྱེན་གསུམ་ལ་རྟེན་སོ་སོར་སྨོས་པ་དང༌། སྐབས་བཞི་པར་མཁྱེན་གསུམ་གྱི་
རྣམ་པ་བསྡུ་བའི་ཚེ་ནའང་གཞི་ཤེས་ཀྱི་རྣམ་པར་ཉན་རང་གི་རྟོགས་པ་འབའ་ཞིག་
གསུངས་ལ། ཀུན་མཁྱེན་ཉིད་ནི་རྣམ་གསུམ་ཕྱིར། །ཞེས་པར་ཡང་བྱང་ཆུབ་ཕྱོགས་
སོ་བདུན་ཉིད་གསུངས་པའི་ཕྱིར་དང༌། ཉིར་སྣང་ལས། དེ་ལ་ཐམས་ཅད་ཤེས་པ་
ཉིད་ནི་ཆོས་ལ་འབད་པའི་རྟེན་ཅན། འབྲས་བུ་བདག་ཏུ་རྨོངས་པ་སྤངས་པ་ཅན་
ཡིན་ནོ། །ལམ་ཤེས་པ་ཉིད་ནི་ཐེག་པ་ཇི་ལྟ་བ་བཞིན་དུ་ངེས་པར་འབྱུང་བ། དེ་ཁོ་
ན་ཉིད་མངོན་དུ་མི་བྱེད་པའི་རྟེན་ཅན། སེམས་ཅན་མ་བསྡུས་པ་སྡུད་པ་དང་། །
སེམས་ཅན་ཡོངས་སུ་མ་སྨིན་པ་ཡོངས་སུ་སྨིན་པར་བྱེད་པ་དང༌། སེམས་ཅན་
ཡོངས་སུ་སྨིན་པ་གྲོལ་བར་བྱེད་པའི་འབྲས་བུ་ཅན་ཡིན་ནོ། །
རྣམ་པ་ཐམས་ཅད་མཁྱེན་པ་ཉིད་ནི་ནམ་མཁའི་ཁམས་ཀྱི་མཐས་གཏུགས་པར་་་་་
སེམས་ཅན་ གྱི་དོན་རྒྱུན་མི་ཆད་པ་དང་། ཡང་དག་པའི་མཐའ་རྟོགས་པ་དང་། བག་
ཆགས་ཀྱིས་མཚམས་སྦྱར་བ་སྤངས་པའི་འབྲས་བུ་ཅན་ནོ། །ཞེས་དང༌། དོན་
གསལ་ལས་ཀྱང་འདི་ཇི་ལྟ་བར་གསུངས་པའི་ཕྱིར་དང༌། གཞི་ཤེས་ལ་སྒོམ་ལམ་
མ་བསྟན་པའི་རྒྱུ་མཚན་དུ་འཕགས་སེང་གཉིས་ཆར་གྱིས་ཉན་རང་གི་ལམ་བྱང་སེམས་
383



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཀྱིས་ཤེས་ནས་འདའ་བྱ་ཙམ་ཡིན་པ་བཀོད་འདུག་པའི་ཕྱིར་རོ། །
དྲི་བ་བཅོ་ལྔ་པ། གཞི་ཤེས་མཐོང་ལམ་བསྟན་ནས་སུ། །སྒོམ་ལམ་མི་སྟོན་རྒྱུ་མཚན་ལ།།
འདའ་བྱ་ཡིན་པས་མི་སྒོམ་གསུངས། །མི་སྒོམ་རྒྱུ་དེའི་ངོ་བོ་གང༌། །ཞེས་གསུངས་
སོ༑ །འདིའི་དོན་ཉིར་སྣང་ལས། ཡང་ཅིའི་དོན་གྱིས་ལམ་ཤེས་པ་ཉིད་བཞིན་དུ་
ཐམས་ཅད་ཤེས་པ་ཉིད་ལ་སྒོམ་པའི་ལམ་ལོགས་ཤིག་པ་མེད་ཅེ་ན། ཉན་ཐོས་དང་
རང་སངས་རྒྱས་ཀྱི་ཕུན་སུམ་ཚོགས་པ་ནི། བྱང་ཆུབ་སེམས་དཔའི་ཤེས་པ་དང་
མཐོང་བས་བལྟས་ནས་འདའ་འོ་ཞེས་གསུངས་པས་ན་འདི་ནི་གཞན་གཙོ་བོར་བྱེད་
པའི་ཕྱིར་རོ་ཞེས་བྱ་བར་དགོངས་པ་ཡིན་ནོ། །་་་་་་་་་་་་
ཞེས་གསུངས་ཤིང༌། དེ་བཞིན་དུ་རྒྱན་སྣང་དང་དོན་གསལ་རྣམས་ལས་ཀྱང་་་་་
གསུངས་པ་དེ་དག་གི་དོན་ནི་ཉན་རང་གི་ལམ་ནི་བྱང་སེམས་ཀྱིས་གཞན་དོན་དུ་
མངོན་སུམ་མ་འཁྲུལ་བས་ཤེས་པར་བྱ་བ་ཙམ་ལས་མངོན་དུ་བྱ་བའི་ཕྱིར་དུ་བསྒོམ་
པ་མ་ཡིན་པས་སྐབས་གསུམ་པར་བྱང་ཆུབ་སེམས་དཔའི་སྒོམ་ལམ་མ་བསྟན་ཞེས་
པའི་དོན་ཏེ། དེ་ལྟ་ན་མི་སྒོམ་རྒྱུ་ནི། སྐབས་གཉིས་པར། འཕགས་པའི་བདེན་པ་
བཞི་དག་གི །རྣམ་པ་མི་དམིགས་སྒོ་ནས་ནི། །ཞེས་པ་བཞིན་ཉན་རང་གི་རྟོགས་
རིགས་མི་དམིགས་པར་སྒོམ་པ་དེ་ཡིན་ལ། དེ་ཡང་སྦྱོར་ལམ་གྱི་སྐབས་སུ་གདུལ་
བྱ་ཉན་རང་གི་རིགས་ཅན་རྗེས་སུ་བཟུང་བའི་ཕྱིར་རྟོགས་རིགས་དེ་ཉིད་ཆེད་དུ་སྒོམ་
དགོས་ཤིང༌། མཐོང་ལམ་ནས་མངོན་སུམ་དུ་ཤེས་པས་དེ་ཡན་ཆད་དུ་ཆེད་དུ་སྒོམ་
མི་དགོས་སོ། །གཞན་ཡང་ཉན་རང་གི་རྟོགས་རིགས་ནི་ས་དང་པོར་རྫོགས་ཟིན་
པས་དེ་ཡན་དུ་མི་སྒོམ་ཞེས་པའང་ཉིར་སྣང་གི་དགོངས་པའོ། ། ས་
སྨྲས་པ།
འཕགས་བོད་གཞུང་མང་པདྨའི་སྙིང་པོ་ལ། །
384



བློ་གསར་ཡིད་ཀྱི་དགའ་སྟོན་ལས་མཁྱེན་གསུམ་གྱི་དྲིས་ལན།
རབ་ཆགས་ལེགས་པར་བཤད་པ་སྦྲང་རྩིའི་རྡུལ། །
སྦྱང་བརྩོན་ལས་ལ་ཞེན་པའི་བག་ཆགས་ཀྱིས། །
ཀུན་རྟོག་ཉམ་ཆུང་བུང་བས་གཅིག་ཏུ་བསྡུས། །
ཀྱེ་མ་དམ་པའི་གསུང་རབ་ནི། །
ཟླ་བ་ནོར་བུའི་ཐིག་ལེ་ཡང་། །
རྡུལ་མུན་སྤྲིན་གྱི་ཕང་བ་ན། ། དམ་པ་་་་་
རྟག་ཏུ་མནལ་བ་ཅིས་མ་མཐོང་། །
་
དེ་ལྟ་ན་ཡང་དུས་ཀྱི་མཐར། ། བ ་
ཐུབ་པའི་བསྟན་ལ་སེམས་གཞོལ་བ། །
བསྐལ་མང་རྙེད་དཀའ་འདི་གཅིག་སྟེ། །
དེ་བས་ཕྱིར་ཞིང་སྤྲོ་བས་བྱས། །
རབ་འབྱམས་ཆོས་ཀྱི་སྙིང་པོ་རྒྱལ་བའི་ཡུམ། །
མ་རྟོགས་གཟུ་ལུམ་སྨྲ་བའི་སྙིང་ཁམས་ཀྱིས། ། ་་་་་་
མི་བཟད་ནོངས་པ་གང་བགྱིས་དེ་ཀུན་དེང་། །
ཚོགས་མཆོག་འདུས་པའི་དྲུང་དུ་སྙིང་ནས་འཆགས། །
ཞེས་ཆུ་སྤྲེལ་ལོའི་ལོ་མཇུག་གི་བགྲོ་གླེང་ཚོགས་པའི་སྐབས་སུ་མགོ་ལོག་པ་ཀརྨ་དོན་གྲུབ་ཀྱིས་དྲི་བ་
འདི་རྣམས་མཛད་འདུག་པ་ལ། དྲིས་ལན་མདོར་བསྡུས་པ་འདི་ཡང་། ལོ་དེའི་ཟླ་༡༠ཚེས་༡༠ལ་
ཚུལ་ཁྲིམས་བློ་གྲོས་ཀྱིས་བྲིས་པ་དགེ་ལེགས་སུ་གྱུར་ཅིག། །། །
385



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
༄༅། །དགའ་སྐྱོ་སྤེལ་མའི་ལྗོངས་རྒྱུ།
བླ་མ་དང་རྗེ་བཙུན་འཇམ་པའི་དབྱངས་ལ་ཕྱག་འཚལ་ལོ། །
དེ་ཡང་རབ་རྒྱན་ལྕགས་སྦྲུལ་ལོའི་ཧོར་ཟླ་བཅུ་གཉིས་པའི་ཚེས་ཉེར་བརྒྱད་སྔ་མའི་
ཉིན་རྒྱ་བོད་བར་གྱི་མུ་ཁྱུད་ཧི་མ་ལ་ཡའི་རི་རྒྱུད་བརྒལ་ནས་བལ་ཡུལ་མཐིལ་གྱི་ཡམ་
བུའི་གྲོང་ཁྱེར་དུ་སླེབས། ཧི་མ་ལ་ཡའི་རི་རྒྱུད་ཀྱི་སྟེང་གི་བར་སྣང་ནས་ཚུར་ཕྱོགས་
ན་གངས་ཅན་གྱི་ལྗོངས་དངུལ་དང་ཤེལ་དང་དུང་གི་འཇིག་རྟེན་ལྟ་བུ་དང༌། ཕར་
ཕྱོགས་ན་བལ་བོའི་ཡུལ་གྱི་རི་ལྗོངས་ཐམས་ཅད་ནགས་ཚལ་གྱི་ལོ་མས་ལྗང་ཐིབས་
ཀྱིས་གཡོགས་ཤིང་ཀླུང་དག་ན་དུད་སྤྲིན་གྱིས་སྔོ་ཁྱིལ་ལེ་ཁེངས་པ་སྟེ།
འཇིག་རྟེན་མི་འདྲ་བ་གཉིས་དུས་གཅིག་ལ་མཐོང་། དེ་གཉིས་ཀྱི་བར་ན་འཛམ་
གླིང་ན་གྲགས་པའི་ཇོ་མོ་གླང་མའི་རི་སོགས་གངས་རི་ཆེ་ཆུང་ཤེལ་གྱི་མཆོད་རྟེན་
བྱེ་བ་ཚར་དུ་དངར་བ་ལྟ་བུ་དག་གིས་ཡོངས་སུ་ཆོད། བལ་ཡུལ་མཚམས་ཀྱི་གངས་
རི༑ ནགས་ཀླུང་། གཙང་པོ། ཐང་སྟོང་དེ་རྣམས་མཐོང་བ་ན་གངས་ཅན་གྱི་སྐྱེ་
འགྲོ་ཡོངས་ལ་སྐུ་དྲིན་ཤིན་ཏུ་ཆེ་བའི་ལོ་པཎ་དེ་དག་གིས་སྐུ་ཚེགས་དང་སྐུ་སྲོག་ལ་
མ་ལྟོས་པར་ལན་གྲངས་མང་པོར་ཞབས་ཐང་གིས་ཕར་བརྒལ་ཚུར་བརྒལ་མཛད་
པའི་ཡུལ་དེ་འདི་དག་ཡིན་ནམ་སྙམ་སྟེ་དགའ་སྐྱོ་ལྷང་ངེ་བ་ཞིག་ཀྱང་བྱུང༌། ཧི་མ་
ལ་ཡའི་རི་རྒྱུད་བརྒལ་ནས་བལ་ཡུལ་གྱི་མཐིལ་མ་ཟིན་གྱི་བར་དུ་རི་ཀླུང་མཐོ་ཞིང་
ཟབ་པ་འབའ་ཞིག་སྟེ། སྔོན་དྲུག་སྡེ་དག་བལ་ཡུལ་དུ་འབྱོན་པར་བརྩམས་པ་ན། །
ཚོང་པ་རྣམས་ཀྱིས་བལ་ཡུལ་ནི་རྔ་མོང་གི་རྒྱབ་དང་འདྲ་ཞེས་སྨྲས་པ་དེ་ཁོ་ན་ལྟར་
386



བློ་གསར་ཡིད་ཀྱི་དགའ་སྟོན་ལས་དགའ་སྐྱོ་སྤེལ་མའི་ལྗོངས་རྒྱུ། །
དུ་འདུག རི་སུལ་དེ་དག་ན་འབྲུ་ཞིང་སྔོ་ཡེང་ངེ་བ་རྣམས་ཀྱི་འགྲམ་དུ་ཁང་པ་ཐ་
ཐོར་དུ་མ་སྣང་། དེ་ནས་བལ་ཡུལ་གྱི་མཐིལ་ཡམ་བུར་སླེབས་ཏེ། ཕྱོགས་ཐམས་
ཅད་རི་བོས་བསྐོར་བའི་དབུས་ན་ཐང་གཞུང་ཤིན་ཏུ་ཆེན་པོ་ཞིག་སྟེ། ཇོ་བོ་རྗེ་ཡར་
ཀླུངས་སུ་བྱོན་པ་ན་བལ་ཡུལ་མཐིལ་དང་འདྲའོ་ཞེས་ཐུགས་དགྱེས་ཚུལ་མཛད་པ་
ལྟར་མཐའ་རིས་བསྐོར་བའི་ཐང་གཞུང་ཡིན་པ་ནི་ཡར་ཀླུངས་ཀྱི་མཐིལ་དང་འདྲ་ལ་
རྒྱ་ནི་དེ་བས་ཆེས་ཆེའོ། །དེར་བལ་བོའི་རྒྱལ་ས་གྲོང་ཁྱེར་ཀད་མན་དྨ་ཆགས་ཏེ། །
ཐང་ཐམས་ཅད་ཁང་བརྩེགས་ཆེ་ཆུང་སྣ་ཚོགས་པས་ཁྲ་ཆེམ་གྱིས་ཁེངས། མཆོད་
སྡོང་བྱིན་ཅན་བྱ་རུང་ཁ་ཤོར་དང་རང་བྱུང་མཆོད་རྟེན་འཕགས་པ་ཤིང་ཀུན་དག་རྒྱང་
མ་ནས་ཀྱང་གྲོང་ངེར་མཇལ། ལྷ་ས་ནས་འདི་བར་གྱི་མཁའ་ལམ་ལ་སྤྱིའི་ལེ་དབར་
དྲུག་བརྒྱ་ཡོད་ཅིང་དུས་ཚོད་གཅིག་གི་ཡུན་དགོས། གནམ་གྲུ་ལས་བབས་ཏེ་བལ་
བོའི་ས་ངོས་སུ་རྐང་མཐིལ་ཐོག་མར་འཇོག་པ་ན་རྣམ་རྟོག་གཞན་གང་ཡང་མ་སྐྱེས་
པར་ངེད་སྟོན་པའི་ཕ་ཡུལ་ལ་ཐོན་པ་རེད་སྙམ་པའི་དགའ་ཚོར་དཔེ་མེད་པ་ཞིག་བྱུང་།
དེ་ནས་ཐོག་མར་མཆོད་རྟེན་ཆེན་པོ་བྱ་རུང་ཁ་ཤོར་མཇལ་ཏེ། མཐོང་བ་ཙམ་གྱིས་
སྣང་བ་འགྱུར་བའི་དད་པ་དབང་མེད་དུ་འབྱུང་བའི་རྟེན་ངོ་མཚར་བླ་ན་མེད་པ་ཞིག་
སྟེ། སྐོར་ལམ་ཕྱི་ངོས་ཀྱི་ཁང་བརྩེགས་ཕལ་མོ་ཆེ་བོད་པ་ཁོ་ནའི་ཡིན་ལ། ཉེ་འཁོར་
ན་བོད་ཀྱི་དགོན་པའང་མང་པོ་སྣང་། སྐོར་ལམ་ནང་གི་མི་མང་ཆེ་བའང་བོད་པ་
རྣམས་ཏེ། ལྷ་སའི་བར་སྐོར་ནང་དུ་ཕྱིན་པ་ལྟ་བུའི་སྣང་བ་འབྱུང༌། ལོ་གསར་གྱི་ཚེས་
གསུམ་ཉིན་གྲོང་ཁྱེར་དེར་ཡོད་པའི་བོད་པ་ཐམས་ཅད་ཀྱིས་བོད་གོས་ཆ་ཚང་ལ་སྤུས་
གཙང་དག་གྱོན་ཏེ་མཆོད་རྟེན་ལ་ཕྱག་སྐོར་བྱེད་ཅིང་སྐོར་ལམ་ནང་དུ་ཚོགས་ནས་བོད་
ཀྱི་གླུ་གཞས་དག་བཏང་སྟེ་སྣང་བ་དགའ་ཞིང་སྐྱོ་བ་ཞིག་བྱས། ཀད་མན་རྒྱུའི་ལམ་
སྲང་གང་སར་ཡང་བོད་གོས་ཅན་དག་མཐོང་རྒྱུ་འདུག་སྟེ་ཆེས་བག་དྲོ་བའི་ཉི་མ་ཞིག་
387



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
གོ །དེ་ནས་སྟོན་པའི་འཁྲུངས་ཡུལ་དངོས་ལིམྦིནིའི་ཚལ་དུ་ཕྱིན། འདི་ལ་དེང་སང་
ཡང་ལིལླིན་ཞེས་སྨྲས་ན་བལ་བོའི་མི་གནམ་གྲུ་ཐང་དུ་ལས་ཀ་སྒྲུབ་མཁན་རྣམས་
དང་རླངས་འཁོར་ཁ་ལོ་པ་དག་ལ་བརྡ་ལེགས་པར་འཕྲོད། བལ་ཡུལ་མཐིལ་ནས་
རྒྱ་གར་གྱི་བྱང་སྣེ་ལ་མ་ཐུག་བར་དུ་ཡང་རི་ལྗོངས་རྔ་མོང་གི་རྒྱབ་ལྟ་བུ་དག་སྟེ། རི་
རྒྱུད་དེ་དག་ཟད་ནས་རྒྱ་གར་གྱི་ཡུལ་མཐའ་ཐང་ཆེན་ཕ་མཐའ་མི་མངོན་པ་ན་འབྲུ་
ཞིང་གི་རེ་ཁ་ཀུན་ནས་མཉམ་པ་དག་གིས་རྣམ་པར་མཛེས་པ། སྟོན་པས་ཀུན་དགའ་
བོ་ལུས་འཕགས་ཀྱི་རི་ལ་ཁྲིད་ནས་མ་གྷ་དྷའི་ཞིང་གི་རྣམ་པ་བསྟན་པ་དེའང་འདི་
ལྟ་བུ་ཞིག་ཡིན་ངེས་སྙམ་བྱེད་པ་དག་བར་སྣང་ནས་མར་མཐོང་ངོ་། །
ཀད་མན་ངྷ་ནས་ཡུལ་འདིའི་གནམ་གྲུ་འབབ་ཚུགས་བར་མཁའ་ལམ་ནས་དུས་ཚོད་
ཕྱེད་ཀྱི་ཡུན་དགོས་ལ་ཡུལ་འདིར་འཕུར་བའི་གནམ་གྲུའི་མིང་ལའང་སངས་རྒྱས་
ཀྱི་གནམ་གྲུ་ཞེས་བྲིས་སྣང་། རླངས་འཁོར་གྱིས་ཕྱིན་ན་དུས་ཚོད་བརྒྱད་ཙམ་དགོས་
ཟེར། དེ་ནས་སྤྱི་ལེ་བཅུ་ཕྲག་གཉིས་གསུམ་ཙམ་ཕྱིན་པས་ལིཝིནིའི་དགའ་ཚལ་རང་
དུ་འབྱོར། འདི་ནི་བལ་ཡུལ་མཐིལ་ལས་ཀྱང་དམའ་བས་དྲོད་ཚད་རང་ཅག་གི་དབྱར་
དཀྱིལ་ལྟ་བུ་ཞིག་ཏུ་འདུག དེར་ཡུམ་སྒྱུ་འཕྲུལ་ལྷ་མོས་བླག་ཤའི་ཡལ་ག་ལ་འཇུས་
ཏེ་བདེ་བར་གཤེགས་པ་སྐུ་འཁྲུངས་པའི་ཤུལ་ན་མཆོད་རྟེན་བརྩིགས་པའི་མདུན་དུ་
ཆོས་རྒྱལ་མྱ་ངན་མེད་ཀྱིས་བཙུགས་པའི་རྡོ་རིང་ཁང་པ་ཐོག་ཚད་མཐོ་ཤོས་ཙམ་གྱི་
སྨད་ཀྱི་ཆ་ལ་ཡི་གེ་ཕྲེང་བཞི་ཤིན་ཏུ་ངོས་གཙང་ཞིག་བརྐོས་འདུག་སྟེ། ཡིག་གཟུགས་
ནི་དགེ་འདུན་ཆོས་འཕེལ་གྱི་གསུང་ན་མ་ག་དྷའི་ཡི་གེའི་ཀ་དཔེ་བྲིས་པ་དེ་ཁོ་ན་ལྟར་
དུ་སྣང་ལ་སྟོད་ཀྱི་ཆ་ལ་དེང་དུས་སུ་བྱུང་བ་དག་གིས་ཡིག་འབྲུ་གཞན་འགའ་རེའང་
བྲིས་འདུག འདི་ལ་དགེ་འདུན་ཆོས་འཕེལ་གྱི་ཞལ་ནས། ཆོས་རྒྱལ་མྱ་ངན་མེད་ཀྱི་
རྡོ་རིང་ལ་རྒྱལ་པོ་ཁྲི་ལོ་ཉེར་གཅིག་པར་ཕྱོགས་འདིར་སླེབས་ནས། ཕྱོགས་འདིར་
388



བློ་གསར་ཡིད་ཀྱི་དགའ་སྟོན་ལས་དགའ་སྐྱོ་སྤེལ་མའི་ལྗོངས་རྒྱུ།
སངས་རྒྱས་འཁྲུངས་སོ། །ཞེས་རྡོ་རིང་བསླངས་པ་ཡིན་བྱ་བའི་ཡི་གེ་ཅན་ཡོད། །
ཅེས་སོ། །དེར་སྒྱུ་འཕྲུལ་མ་ལ་བཅོམ་ལྡན་འདས་འཁྲུངས་པའི་རྡོ་སྐུ་རྙིང་པ་འགའ་
ཞིག་ཀྱང་འདུག ཉེ་འཁོར་ན་གཙུག་ལག་ཁང་མང་པོའི་ཤུལ་རྩིག་རྨང་ཕ་གུ་རིམ་
པ་གསུམ་བཞི་ནས་མི་ལུས་ཕྱེད་ཙམ་ལ་སླེབས་པ་དག་དང༌། དེའི་མཐའ་སྐོར་ན་
ཤིང་ལྗོན་པའི་ཕྲེང་བ་ཁོ་ལག་རབ་ཏུ་ཡངས་པ་གྲིབ་བསིལ་སྣུམ་པ་མང་པོ་དང༌། །
ནེ་ཙོའི་སྒྲོ་ཐུལ་ལྟ་བུའི་སྤང་ཐང་དང་ཤིང་གི་མེ་ཏོག དྭངས་གཙང་གི་ཁྲུས་རྫིང༌། །
བསིལ་འཇམ་གྱི་རླུང་རྫི། མཐིང་མདོག་གི་ནམ་མཁའ་བཅས་ལྟ་ན་སྡུག་པའི་ཡུལ་
གྱི་བཀོད་པ་དག་འདུག་ལ། ཞི་ཞིང་དུལ་བའི་སྤྱོད་ལམ་ཡིད་གཡོ་ནུས་པ་ཙམ་གྱི་
ངང་ནས་ཕྱག་སྐོར་དང་སྟོན་པ་ལ་མངོན་པར་དང་བའི་ཡིད་ཀྱིས་རྣམ་པར་དག་པའི་
བསྟོད་སྨོན་དག་དབྱངས་སུ་གྱེར་བའི་དད་པ་ཅན་དང༌། ལྗོན་པའི་གྲིབ་བསིལ་
གྱི་འོག་ན་ཏིང་ངེ་འཛིན་ལ་མཉམ་པར་འཇོག་པའི་སོས་དལ་བག་ཕེབས་ཀྱི་ངང་ནང་
དུ་ཡང་དག་པར་གཞོལ་བའི་བོད་ཀྱི་ཆོས་པ་འགའ་ཡང་མཐོང་བས་སྙིང་ནས་ཡིད་
སྨོན་པ་ཞིག་ཀྱང་བྱུང་ངོ༌། །སྤྱིར་ལིཝིནིའི་དགའ་ཚལ་དེ་ས་ཁྱོན་ཆེ་ལ་འཛམ་གླིང་
གི་རྒྱལ་ཁབ་མང་པོའི་ནང་པ་རྣམས་ཀྱིས་དགོན་པ་བཅུ་ཕྲག་ལྷག་ཅིག་གསར་བཞེངས་
བྱས་འདུག་ཅིང་དེའི་ནང་ན་བོད་དང་རྒྱ་ནག་གི་དགོན་པའང་ཡོད་དོ། །
དེ་ནས་སྟོན་པའི་ཕ་ཡུལ་དངོས་སེར་སྐྱའི་གྲོང་དུ་ཕྱིན། འདི་ལ་ཀཔིལ་བསྡུ་ཞེས་པའི་
གདངས་དབྱིན་སྐད་ཀྱི་སྒྲ་འདི་ (KAPILAVASTU)བརྗོད་ན་ཡུལ་དེའི་མི་རྣམས་
ལ་བརྡ་འཕྲོད། ལིལླིནིའི་ཚལ་ནས་སྤྱི་ལེ་ཉི་ཤུ་ལྷག་ཅིག་ཕྱིན་པ་བལ་བོ་དང་
རྒྱ་གར་གྱི་ས་མཚམས་ཉིད་ན་ཡོད། གྲོང་ཁྱེར་གྱི་ཤུལ་དེ་ས་ངོས་གཞན་དག་
ལས་མཐོ་བར་ཡོད་ཅིང་མཐའ་སྐོར་རྣམས་འབྲུ་ཞིང་དུ་འདུག དེ་ན་སྔོན་གྱི་
ཁང་པ་མང་པོའི་རྩིག་རྨང་ཕ་གུ་རིམ་པ་བཞི་ལྔ་ཙམ་རེ་ལྷག་འདུག ལིཝིནི་དང་
389



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
འདི་གཉིས་ཀའི་ཕ་གུ་རྣམས་ཆེ་ཆུང་གི་ཚད་གཅིག་ལ་རྡོ་ལྟར་དུ་སྲ་ཞིང་མཁྲེགས་
པར་ཡོད། གྲོང་ཁྱེར་གྱི་ཤར་ནུབ་ཀྱི་སྒོ་ཆེན་གཉིས་ཀྱི་ཤུལ་དེ་མཐོ་ཙམ་རེ་ལུས་
འདུག དེ་ལས་གཞན་རྣམས་སུ་ཤིང་ལྗོན་པ་ཆེན་པོ་དག་སྐྱེས་པ་ལས་ཅི་ཡང་མེད།
གྲོང་ཁྱེར་འདི་བདག་ཅག་གི་སྟོན་པ་ཐོག་མར་བྱང་ཆུབ་སེམས་དཔའ་དགུང་གྲངས་
ཉེར་དགུའི་བར་དུ་བཞུགས་པ་དང་། བར་དུ་ཁབ་ནས་བྱུང་སྟེ་ལོ་བཅུ་གཉིས་དང་
སངས་རྒྱས་ཏེ་ལོ་དྲུག་ལོན་པ་ན། རྒྱལ་པོ་ཟས་གཙང་གིས་བདག་གིས་གཞོན་ནུ་
རིང་དུ་མ་མཐོང་བས་མཐོང་བར་འདོད་དོ་ཞེས་གསོལ་བས་ཡབ་སྲས་མཇལ་བའི་
ཕྱིར་སྟོན་པ་འཁོར་བཅས་བྱོན་ཏེ། ནྱ་གྲོ་དྷའི་ཀུན་དགའ་ར་བར་བཞུགས། ཤཱཀྱ་
བདུན་ཁྲི་བདུན་སྟོང་གི་བདེན་པ་མཐོང་བར་འགྱུར་བའི་ཆོས་བསྟན་པས་མང་ པོ་
རྣམས་ཀྱིས་རྒྱུན་ཞུགས་ནས་དགྲ་བཅོམ་པའི་བར་འབྲས་བུ་ཅི་རིགས་པ་ཐོབ་པའི་
གནས་དང༌། མཐར་འཕགས་སྐྱེས་པོ་སྡིག་གྲོགས་ཀྱི་དབང་དུ་གྱུར་ནས་ཤཱཀྱ་རྣམས་
གསོད་པར་ཆས་པ་ན་སྟོན་པས་ཀྱང་ཤཱཀྱ་རྣམས་ཀྱི་ལས་ཆུད་མི་ཟ་བར་མཁྱེན་ནས་
སླར་ཡང་མཉན་ཡོད་ནས་སེར་སྐྱར་བྱོན་ནས་ཆོས་བསྟན་པའི་གནས་ཉིད་ཡིན་པར་
མ་ཟད། སྟོན་པའི་ཉན་ཐོས་ཆེན་པོ་ཐོས་པ་འཛིན་པ་རྣམས་ཀྱི་མཆོག་ཀུན་དགའ་
བོ་དང༌། དབང་པོའི་སྒོ་སྡོམ་པ་རྣམས་ཀྱི་མཆོག་དགའ་བོ་དང་། ཁྱིམ་པ་འདུལ་བ་
རྣམས་ཀྱི་མཆོག་འཆར་ཀ་ལ་སོགས་པ་རྣམས་ཀྱི་ཕ་ཡུལ་ཡང་ཡིན་ནོ། །
དེ་ལྟར་གྲོང་ཁྱེར་སེར་སྐྱ་ཡུལ་འབྱོར་བ། རྒྱས་པ། བདེ་བ། ལོ་ལེགས་པ།
སྐྱེ་བོ་དང་། མི་དང་། འཕགས་པ་དག་གིས་ཡོངས་སུ་གང་བ་དེ་ཡང་དེ་ལྟ་རང་
ཅག་བསོད་ནམས་མེད་པའི་མི་རྣམས་ཀྱི་ངོར་ནི་རྨི་ལམ་གྱི་གྲོང་ཁྱེར་བཞིན་གར་
སོང་ཆ་མེད་དུ་གྱུར་ཏེ་སོ་ཕག་འགའ་ཞིག་ལས་ཅི་ཡང་མཐོང་རྒྱུ་མི་འདུག་གོ །
ལར་དེང་སང་རྒྱ་གར་གྱི་གནས་ཆེན་གང་དུ་ཕྱིན་ཀྱང་འདི་ལྟ་བུ་ཙམ་རེ་ལས་གཞན་
390 །



བློ་གསར་ཡིད་ཀྱི་དགའ་སྟོན་ལས་དགའ་སྐྱོ་སྤེལ་མའི་ལྗོངས་རྒྱུ།
ཅང་ཡོད་པར་མི་འདུག་པས་སངས་རྒྱས་དང་སངས་རྒྱས་ཀྱི་བཞུགས་གནས་དག་
ཕྱི་རོལ་ནས་རྙེད་པའི་དུས་དེ་ནི་ཡོལ་ནས་རིང་ཞིག་ལོན་ཟིན་པའི་ངེས་ཤེས་ཀྱང་
སྐྱེས། སྔོན་ལྷོ་ལམ་ནས་དགེ་སློང་གཉིས་མཉན་ཡོད་དུ་སྟོན་པ་མཇལ་དུ་ཕྱིན་པའི་
ལོ་རྒྱུས་ཤིག་ཀྱང་དྲན་ཏེ། འདུལ་བའི་ཆུ་ཚགས་ཀྱི་གླེང་གཞི་ལས། དགེ་སློང་གཉིས་
སྟོན་པ་ལ་ཕྱག་འཚལ་དུ་ཕྱིན་པས་ལམ་དུ་ཆུ་ཟད་ནས་སྐོམ་སྟེ་རྫིང་ཞིག་ཏུ་ཆུ་བརྟགས་
པས་མ་དག་པར་མཐོང༌། དེ་ལྟ་ན་ཡང་གཅིག་གིས་སྟོན་པ་ནི་བསྐལ་བ་སྟོང་ཕྲག་
དག་ཏུའང་མཇལ་དཀའ་བ་ཡིན་པས་ཆུ་འདི་འཐུངས་ནས་མཇལ་དུ་འགྲོ་སྙམ་སྟེ་ཆུ་
འཐུངས་ནས་སོང་། ཅིག་ཤོས་ཀྱིས། སེམས་ཅན་ཐམས་ཅད་ལ་ཐུགས་བརྩེ་བའི་
བདག་ཉིད་སངས་རྒྱས་ཀྱི་བསྟན་པ་ལ་བསླབ་པ་བླངས་ནས་སྲོག་ཆགས་གསོད་པ་
ལས་ནི་རང་གི་སྲོག་སྤང་བར་བྱ་སྙམ་དུ་བསམས་ཏེ་ཆུ་མ་འཐུང་བས་ཤི་བར་གྱུར། །
ཤི་ནས་ལྷར་སྐྱེས་ཏེ་སྟོན་པའི་དྲུང་དུ་ཕྱིན་པས་སྟོན་པས་དེ་ལ་ཆོས་བསྟན་ནས་བདེན་
པ་མཐོང་། དགེ་སློང་ཅིག་ཤོས་ཀྱང་མཐར་གྱིས་མཉན་ཡོད་དུ་འབྱོར་ནས་སྟོན་པ་
ལ་ཕྱག་འཚལ་ནས་ལོ་རྒྱུས་ཞུས་པ་དང༌། སྟོན་པའི་ཞལ་ནས། ང་ཡི་བསྟན་ལ་མ་
གུས་གང་། །དེས་ནི་ང་མཐོང་ཅི་ཞིག་ཕན། །དེས་ནི་ང་ལ་བལྟས་ན་ཡང་། །མཐོང་
བ་མ་ཡིན་མཆོད་པ་མིན། །ང་ཡི་བསླབ་ལ་གང་སློབ་པའི། །དགེ་སློང་དེས་ནི་ང་མཐོང་
སྟེ༑ ༑ཤེས་རབ་དམན་པ་ཁྱོད་ཀྱིས་ཀྱང་། །སངས་རྒྱས་མངོན་སུམ་མ་མཐོང་ངོ༌། །
ཞེས་དང་། དེ་ནས་སྐུའི་བླ་གོས་ཕྱེ་ནས། ལྟོས་ཤིག་དགེ་སློང་ལུས་འདི་ལ། །གཙང་
ཞིང་གསེར་གྱི་མདོག་འདྲ་བ། །སྔོན་གྱི་ལས་ཀྱི་རྣམ་སྨིན་དང༌། །ཕ་དང་མ་ལས་བྱུང་
བས་སོ། །གང་གིས་ཆོས་ཉིད་མ་མཐོང་བ། །རྫོགས་པའི་སངས་རྒྱས་དེས་མི་མཐོང་། །
གང་གིས་ཆོས་ཉིད་མཐོང་གྱུར་པ། །དེ་ཡིས་ཐུབ་པ་ཆེན་པོ་མཐོང་། །ཞེས་གསུངས་སོ། །
ངེད་གྲོང་ཁྱེར་གྱི་སྒོ་ཆེན་གྱི་རྩིག་རལ་དེའི་སྟེང་དུ་ལངས་ནས་སྒོ་ཆེན་འདི་ནས་བདག་
391 ་



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ཅག་གི་སྟོན་པ་སྐུ་དངོས་ཀྱིས་ཡར་བྱོན་མར་བྱོན་ཐེངས་མང་པོར་མཛད་ཡོད་ངེས་
ཡིན་པས་གནས་འདིར་འབྱོར་བ་སྙམ་ནས་དགའ་ཡང་དགའ། སྟོན་པས་ཆོས་ཀྱི་
འཁོར་ལོ་བསྐོར། བསྟན་པའི་གཏད་རབས་བདུན་དང་། རྒྱན་དྲུག མཆོག་གཉིས།
དེ་དག་གི་འཁོར་བུམ་པ་བཟང་པོ་ལྟ་བུ་གྲངས་མེད་པ་དང་བཅས་པ་དེ་ཙམ་ཞིག་མྱ་
ངན་ལས་འདས། གྲོང་ཁྱེར་སེར་སྐྱ་ཡང་རྩིག་རྨང་ཙམ་ལས་མ་ལུས་པ་འདི་ལྟ་བུར་
གྱུར་པ་ན་ད་དུང་དུའང་ལས་དང་ཉོན་མོངས་པའི་ཁུར་འདི་ཙམ་ཞིག་ཐོགས་ནས་འོང་
པ་སྙམ་སྟེ་སྡུག་ཀྱང་སྡུག ངོ་ཡང་གནོངས་ཏེ་སེམས་སྐྱོ་ལྷང་ངེ་བ་ཞིག་གི་ངང་ནས་
སེར་སྐྱའི་གྲོང་དང་ཁ་གྱེས་ཏེ་འོངས་སོ། །
སླར་ཡང་བལ་ཡུལ་མཐིལ་དུ་ལོག འདི་ནས་ཕར་བལ་ཡུལ་མཐིལ་ལ་ཉིན་རེར་སྔ་
དྲོ་དང་ཕྱི་དྲོར་གནམ་གྲུ་ཐེངས་གཉིས་རེ་ཡོད། དེ་ནས་རང་བྱུང་གི་མཆོད་རྟེན་འཕགས་
པ་ཤིང་ཀུན་མཇལ། དེ་རི་ཆུང་ངུ་ཞིག་གི་རྩེ་ན་འདུག་སྟེ། དེ་ནས་བལྟས་ན་བལ་
བོའི་རྒྱལ་ས་མ་ལུས་པ་ལག་མཐིལ་དུ་བལྟས་པ་བཞིན་ཁྲ་ཆེམ་གྱིས་མཐོང་ལ། རི་
གླང་རུའི་ཞོལ་ན་ཕར་བོད་ཀྱི་གཙུག་ལག་ཁང་ལྷ་བཟོ་མཁས་པས་རི་མོར་བྲིས་པ་
ལྟ་བུ་དག་ཀྱང་མཐོང་། ནམ་མཁའ་ནི་འབག་བཙོག་གིས་མ་བསླད་པར་བིཊྚའི་ཞུན་
མས་བྱུག་པ་བཞིན་སྔོ་ཐིང་ངེར་འདུག་ལ། མཁའ་མཐའ་ན་སྤྲིན་དཀར་པོ་ཐར་ཐོར་
དག་ཀྱང་ཧི་མ་ལ་ཡའི་རི་རྒྱུད་ཀྱི་གངས་རི་རྣམས་ཀྱི་རྩེ་ན་ལ་ཐོད་བཅིངས་པ་བཞིན་
དུ་སྣང་སྟེ། འདི་དག་མཐོང་བ་ན་ལོ་སྟོང་ལྷག་གི་རིང་ལ་བོད་ཀྱི་ལོ་ཙཱ་བ་མང་པོས་
ཡུལ་འདི་ནས་བོད་ཀྱི་སྐྱེ་འགྲོ་སྤྱིའི་དོན་དུ་དམ་པའི་ཆོས་མང་དུ་བསྒྱུར་བ། དོན་དེ་
ཉིད་ཀྱི་ཕྱིར་ལོ་ཙཱ་བའི་སྐུ་སྲོག་ཀྱང་ཤོར་བ། རང་གི་སྐུ་ཚེ་ལའང་མ་ལྟོས་པར་བོད་
ལ་ཕན་ཐོགས་ན་ཚེ་ཐུང་ཡང་སླ་སྙམ་དུ་བྱོན་པའི་ཇོ་བོ་རྗེ་ཡང་མཆོད་རྟེན་འདིའི་དྲུང་
ནས་བོད་པ་རྣམས་ཀྱིས་བོད་ལུགས་ཀྱི་ཇ་ཐབ་མང་པོ་དང་གདན་ཆ་བསྒྲིགས་ནས་
392



བློ་གསར་ཡིད་ཀྱི་དགའ་སྟོན་ལས་དགའ་སྐྱོ་སྤེལ་མའི་ལྗོངས་རྒྱུ།
བསུ་བ་བྱས་པས་ཐུགས་ཆེར་མཉེས་པ་སོགས་མང་པོ་ཞིག་སེམས་ལ་འཁོར་ཏེ་
བྱུང་། འདིའི་ལོགས་ན་སློབ་དཔོན་དབྱིག་གཉེན་གྱི་སྐུ་གདུང་གི་མཆོད་རྟེན་ཡིན་
ཟེར་བའང་ཡོད། རི་གླང་རུ་ནི་མདོ་ལས་ལི་ཡུལ་ན་ཡོད་ཅེས་གསུངས་མོད། འགའ་
ཞིག་ནི་བལ་ཡུལ་ཉིད་ལི་ཡུལ་ཡིན་པར་བྱས་ཏེ། ཤིང་ཀུན་གྱི་ཕར་ཕྱོགས་ན་ཡོད་
པའི་རི་མཐོ་ཤོས་དེ་རི་གླང་རུ་ཡིན་ཟེར། ཁ་ཅིག་ནི་འཕགས་པ་ཤིང་ཀུན་ཡོད་པའི་
རི་ཆུང་ངུ་དེ་ཡིན་གསུངས་ཏེ་རེ་ཞིག་གང་ཡིན་རྩད་ཀྱང་མ་ཆོད་ལ་གཅོད་ལོང་ཡང་
མ་བྱུང་ངོ་། །
དེ་ནས་ཇོ་བོ་རྗེ་དཔལ་ལྡན་ཨ་ཏི་ཤ་བོད་དུ་བྱོན་པའི་ལམ་ནས་བལ་བོའི་ཐང་དུ་
བཏབ་པའི་བྷི་ཧ་ར་གཙུག་ལག་ཁང་དེ་མཇལ་འདོད་ཆེན་པོ་ཞིག་སྐྱེས་ཏེ་བཙལ་བས་
གྲོང་ཁྱེར་གྱི་དབུས་ཁྲ་མེལ་ན་འདུག འདི་ཇོ་བོའི་ཆིབས་པ་གླང་པོ་ཆེ་མཐོང་སྨོན་
བྱ་བ་ལ་ཤིང་དང་ས་རྡོ་བཀལ། བལ་བོའི་རྒྱལ་པོ་གྲགས་པ་མཐའ་ཡས་ཀྱིས་སྦྱིན
བདག་མཛད་ནས་བརྩིག་ཏུ་བཅུག ཇོ་བོ་བོད་དུ་བྱོན་པའི་རབ་བྱུང་རྣམས་ཀྱི་ཐོག་
མ་རྒྱལ་བུ་པདྨའི་འོད་ཀྱིས་མཁན་པོ་མཛད་པ་དེ་ཡིན། དེ་ནས་ལོ་ཉིས་བརྒྱ་ཙམ་གྱི་
རྗེས་སུ་གྲུབ་ཆེན་ཨུ་རྒྱན་པ་བྱོན་པ་ན་བལ་བོ་ཐང་བྷི་ཧ་ར་ནས་རྙིང་མའི་རྒྱ་དཔེ་ཤིན་
ཏུ་མང་པོ་གཟིགས་པ་དང༌། གློ་བོ་ལོ་ཙཱ་བ་དཔལ་ལྡན་བྱང་ཆུབ་ཀྱིས་ཐང་བྷི་ཧ་ར་
ནས་གསང་བ་སྙིང་པོའི་རྒྱ་དཔེ་རྙེད་ཅེས་གསུངས་པས་རྒྱ་དཔེ་མང་དུ་བཞུགས་པར་
སྣང་། དེ་ནས་ལོ་བརྒྱད་བརྒྱ་འདས་པ་ལ་ཉེ་བ་ད་ལྟའི་དུས་སུ་ནི་བཤད་དང་སྒྲུབ་
པའི་བསྟན་པ། དགེ་འདུན་གྱི་སྡེ། རྒྱ་དཔེ་མང་པོ་དང་བཅས་པ་ནི་མི་མངོན་པའི་
དབྱིངས་སུ་སྔར་ཞིག་ནས་གཤེགས་ཟིན་ལ། གཙུག་ལག་ཁང་ཉིད་ལའང་བཀུར་སྟི་
ཅི་ཡང་མེད། ཁང་སྲུང་པ་བལ་པོའི་མི་འགའ་དང་འཕྲད་ཀྱང་དེ་དག་གིས་ནི་འདི་
སུས་བྱས་པ་ཡིན་ཡང་མི་ཤེས་ཟེར། མིག་གིས་མཐོང་རྒྱུ་ཡོད་པ་ནི་དབུས་སུ་གཙུག་
393



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ལག་ཁང་ཆུང་ངུ་ཁང་མིག་གཅིག་པ་ཐོག་བརྩེགས་གསུམ་ཡང་ཐོག་ཆུང་ངུ་ཞིག་དང་
བཅས་བཞི་ཡོད་པ་ཞིག་དང༌། དེའི་གཡས་གཡོན་དང་ལོགས་གཉིས་ན་ཁང་མིག་
ཆུང་ངུ་འགའ་ཞིག་གིས་བསྐོར་ཞིང་མདུན་དུ་སྒོ་ཁང་ཐོག་བརྩེགས་གཉིས་པ་ཅན་ཏེ།
འདུལ་བ་ནས་གསུངས་པའི་གཙུག་ལག་ཁང་གི་རྣམ་པ་ལྟ་བུ་ཞིག་ཏུ་འདུག གཙུག་
ལག་ཁང་གི་མདུན་ན་རྡོའི་མཆོད་རྟེན་ཆུང་ངུ་བཟོ་ལེགས་པ་འགའ་ཞིག་འདུག སྒོ་
ཁང་སོགས་ཀྱི་ཤིང་བསྐོས་རྣམས་ཉི་ཆར་རླུང་དག་གིས་རྙིང་ནས་ཤུལ་མངོན་ཙམ་
དང་༑ རྫ་གྱོའི་ཐོག་ཁེབས་ཀྱི་གསེབ་ནས་ཡར་རྩ་ལྡུམ་སྔོ་ཡེང་ངེ་བ་སྐྱེས་ནས་འདུག་
སྟེ༑ འདུས་བྱས་ཀྱི་ཆོས་ཉིད་ནི་འདི་ལྟ་བུའོ་ཞེས་སྟོན་པའི་སློབ་དཔོན་རང་དུ་མངོན་
ནོ༑༑འདིར་ཀླུ་སྒྲུབ་ཀྱིས་ཀླུ་ཡུལ་ནས་གདན་དྲངས་པ་ཡིན་ཡང་ཟེར་ལ་པཎྜི་ཏ་ཞིག་
གིས་བྱས་པ་ཡིན་ཡང་ཟེར་བའི་འབུམ་ཞིག་མཇལ་རྒྱུ་ཡོད་དོ། །
དེ་ནས་མ་ཧཱ་བོ་དྷི་ཞེས་པ་རྡོ་རྗེ་གདན་གྱི་བྱང་ཆུབ་ཆེན་པོའི་མཆོད་རྟེན་དང་བཟོ་
དབྱིབས་འདྲ་ཞིང་བྱིན་རླབས་ཀྱང་མཉམ་པ་ཞིག་རྡོ་རྗེ་གདན་དུ་འགྲོ་མི་ནུས་པ་རྣམས་
ཀྱི་ཕྱིར་དུ་པཎྜི་ཏ་ཞིག་གིས་བཞེངས་པར་གྲགས་པའི་མཆོད་རྟེན་དེའང་མཇལ། །
མཆོད་རྟེན་དེའི་འོག་ཁང་ན་རྡོའི་སྟོན་པའི་སྐུ་ཞིག་བཞུགས་ཏེ་བྱིན་རླབས་ཤིན་ཏུ་ཆེ་
བ་ཞིག་ཡིན་པར་གྲགས། མཆོད་རྟེན་གྱི་ངོས་ན་སངས་རྒྱས་ཀྱི་སྐུ་རབ་ཏུ་མང་པོ་
བཞུགས་སོ། །
དེ་ནས་ཨོ་རྒྱན་རིན་པོ་ཆེའི་སྒྲུབ་གནས་ཡང་ལེ་ཤོད་དུ་ཕྱིན། སྒྲོལ་མ་རང་བྱོན་དང་
ཨ་སུ་རའི་སྒྲུབ་ཕུག་མཇལ། དེ་ནའང་བོད་ཀྱི་གཙུག་ལག་ཁང་མིག་དང་ཡིད་དུ་
འབབ་པ། ཁོར་ཡུག་གཙང་ཞིང་ཉམས་དགའ་བ་དག་འདུག ཨ་སུ་རའི་བྲག་ཕུག་
གི་སྒོ་ནས་བལྟས་ན་རྒྱང་མ་ན་མན་ཤེལ་གྱི་མཆོད་རྟེན་ལྟ་བུའི་གངས་ཀྱི་རི་རྒྱུད་དང༌། །
ཉེ་ས་ན་རྨ་བྱའི་མགྲིན་པ་ལྟ་བུའི་རི་ལྗོངས། མདུན་ཐང་ན་མེ་ཏོག་སེར་པོས་ཡོངས་
394



བློ་གསར་ཡིད་ཀྱི་དགའ་སྟོན་ལས་དགའ་སྐྱོ་སྤེལ་མའི་ལྗོངས་རྒྱུ།
སུ་ཁེབས་པའི་ཞིང་ཁ་གསེར་གྱི་ཞུན་མས་བྱུག་པ་ལྟ་བུ་སེར་ཡེང་ངེ་བ་དང༌། འབྲུ་
ཞིང་སྔོ་ཐིང་ངེ་བ་བཅས་ལྟ་ན་སྡུག་པའི་ལྗོངས་ཀྱི་བཀོད་པ་ཕུན་སུམ་ཚོགས་པ་དག་
མཐོང་རྒྱུ་འདུག་དྲོ་གྲང་ནི་རང་རེའི་དབྱར་དུས་ཙམ་ཞིག་ཡིན་ནོ། །
དེ་ནས་ཡམ་བུའི་གྲོང་ཁྱེར་གྱི་ཕྱོགས་གཅིག་ན་དབང་ཕྱུག་གི་གནས་རི་ཡོད་པ་དེར་
ཕྱི་རོལ་བའི་ལྷ་ཁང་མང་དུ་འདུག་པར་ཕྱིན། དབང་ཕྱུག་གི་སྒྲུབ་རྟེན་རྡོའི་ལིང་ག་
དང་བྷ་གའི་རྣམ་པ་ཅན་དགེ་ཆོས་ཀྱིས་གསུངས་པ་དེ་ཁོ་ན་ལྟ་བུ་མང་པོ་འདུག་
སྒྲུབ་པ་པོ་རས་ངུར་སྨྲིག་གི་སྟོད་གཡོག་དང་སྨད་གཡོག་དཀྲིས་ཤིང་རལ་བའི་ཟལ་
བུ་ཤིན་ཏུ་རིང་པོ་འཕྱང་བ། ཐོད་པ་དང་དཔུང་པ་དང་བྲང་རྣམས་ལ་དབུས་སུ་ཚོན་
དམར་པོ་དང་གཡས་གཡོན་གཉིས་ལ་སེར་པོས་རི་མོ་བྲིས་པས་ཁྲ་ཤིག་གེ་བ། སྐྱེ་
ན་མེ་ཏོག་སེར་པོས་ཕྲེང་བ་ཐོགས་པ་དག་དང་། མཚན་མ་ཁོ་ན་རས་དཀར་པོས་
ཐུམ་པོར་བྱས་ཏེ་སྐྱེད་པར་བཏགས་ནས་གཞན་ལུས་ཐམས་ཅད་གཅེར་བུར་ཕྱུང་སྟེ་
ལུས་ཡོངས་ལ་རྩི་ཐལ་མདོག་བྱུག་པ་དག་དང་། རལ་པའི་ཟལ་བུ་དག་རས་སེར་
པོས་བཏུམ་ནས་སྤྱི་བོར་བཅིངས་ལ་རྐེད་པ་ན་རྩྭ་རས་ལིང་པོ་ཙམ་རེ་དཀྲིས་ཏེ་ཚོན་
གང་ཡང་མ་བྱུག་པ་དག་མཐོང་སྟེ། ཁ་ཅིག་ཐལ་མོ་སྡེབ་ཅིང་ཆོ་ག་དག་དབྱིངས་སུ་
གྱེར་བའི་མདུན་དུ་བུད་མེད་ཅིག་གིས་གར་འཁྲབ་པ་ལྟ་བུ་བྱེད། ཁ་ཅིག་གིས་སྣུམ་
འཁུར་འཚེད། ཁ་ཅིག་ཉི་འོད་འོག་ཏུ་སོས་དལ་ངང་གཉིད་ལོག ཁ་ཅིག་ནི་ཙོག་
པུར་པུས་བྲང་སྦྱར་ནས་འདུག ཁ་ཅིག་སྒོ་དྲུང་དུ་འདུག་ནས་སྐྱེ་བོའི་ཚོགས་ལ་ལྟད་
མོ་ལྟ་བར་བྱེད་དེ། གཞན་ནལ་མའི་སྤྱོད་པ་ཅི་ཞིག་བྱེད་པ་ཡིན་ནི་མ་ཤེས་སོ། །་
དེ་ནས་གྲོང་ཁྱེར་གྱི་བཟོ་བཀོད་ལ་བལྟས་ཏེ། གྲོང་ཁྱེར་གྱི་དབུས་ན་སོ་ཕག་དམར་
པོ་དག་གིས་བརྩིགས་པའི་སྔོན་གྱི་ཁང་རྩེག་མཐོན་པོ་ཤིང་བསྐོས་ཤིན་ཏུ་ལེགས་
པས་མཛེས་པར་བརྒྱན་པ་དག་དང་། བཤམ་སྟོན་ཁང་ན་སྔོན་གྱི་རྒྱལ་པོ་རྣམས་ཀྱི་
395



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
ལོ་རྒྱུས་དང་ཡོ་བྱད་རྣམས་འདུག་ཀྱང་ངོ་མཚར་དུ་འོས་པ་ནི་ཆེར་མ་མཐོང་། ལམ་
སྲང་རྣམས་དོག་ཅིང་མཛེས་ཆ་ཡང་ཞན། བརྗིད་རྔམ་ཅན་གྱི་ཁང་བཟང་མཐོན་
པོའང་དཀོན་ཏེ་དེང་དུས་ཀྱི་རྒྱལ་ཁབ་ཅིག་གི་རྒྱལ་ས་ལ་ལྟོས་ན་གསར་བསྐྲུན་གྱི་
དངོས་པོ་ནི་གང་ཐད་ནས་ཀྱང་སྨྲ་རིན་ཆོག་པ་ཤིན་ཏུ་ཉུང་ངོ༌། །
དེ་ནས་ཆུ་རྟ་ལོའི་ཧོར་ཟླ་དང་པོའི་ཚེས་བཞི་ཉིན་བལ་ཡུལ་དང་གྱེས། ངེད་འཛམ་
བུ་གླིང་ན་གྲགས་པ་འབར་བའི་གྲོང་ཁྱེར་མང་པོར་ཕྱིན་ཡང་གྱེས་པ་ན་ཡིད་འཁྲེང་
བ་ཅུང་ཟད་ཀྱང་མ་བྱུང་། དེ་ཉིན་གནམ་གྲུའི་སྐར་ཁུང་ནས་ཕར་ལྷ་མའི་མཆོད་
སྡོང་བྱ་རུང་ཁ་ཤོར་དང་འཕགས་པ་ཤིང་ཀུན་སོགས་མཐོང་སྟེ་ཡིད་འཁྲེང་བ་ལ་
ཚད་ཅིག་མ་བྱུང༌། སྟོན་པའི་ཕ་ཡུལ་འདིར་ད་དུང་ཅུང་ཟད་ཁོམ་ལོང་དང་བཅས་
གཅིག་འབྱོར་ན་སྙམ་སྟེ་ཡུད་ཙམ་ལུས་པ་ན། སྟེང་དུ་མཐོན་མཐིང་གི་ནམ་མཁའ་
མུ་མཐའ་མི་མངོན་པ་དང་། འོག་ན་སྤྲིན་དཀར་པོའི་འདབ་མ་དག་ཐང་མ་བརྡལ་བ་
ལྟ་བུའི་བར་སྣང་དུ་འབྱོར་ནས་འདུག་གོ །
ཞེས་པའང་བལ་པོར་ལྗོངས་རྒྱུ་བའི་ཚོར་བ་རྣམས་ཡིད་ལ་འཁོར་ཏེ་རབ་རྒྱན་ཆུ་རྟ་ལོའི་ཟླ་དང་པོར་
གསེར་ལྗོངས་བླ་མ་རུང་དུ་ཚུལ་ཁྲིམས་བློ་གྲོས་ཀྱིས་བྲིས་པའོ། །
དེ་ མ
ཡིན་ ན་ བ་ ཚེས་
ག་::
396



བློ་གསར་ཡིད་ཀྱི་དགའ་སྟོན་ལས་བསླབ་བྱ་ཉུང་བསྡུས།
༄༅། །བསླབ་བྱ་ཉུང་བསྡུས། །
སྐྱབས་གནས་བསླུ་བ་མེད་པ་དཀོན་མཆོག་གསུམ་ལ་ཕྱག་འཚལ་ལོ། །
ད་ལམ་རང་རེ་རྣམས་སྐྱེ་དཀའ་བ་འཛམ་གླིང་ལས་ཀྱི་ས་པར་ནི་སྐྱེས། འཕྲད་དཀའ་
བ་དགེ་བའི་བཤེས་གཉེན་དང་ནི་འཕྲད། ཐོས་པར་དཀའ་བ་དམ་པའི་ཆོས་ནི་ཐོས་
ན༑ ད་ནི་ཅིས་ཀྱང་དགེ་བ་རྣམ་པར་དག་པ་ཞིག་བསྒྲུབ་དགོས་ཏེ། འདི་ལྟ་བུའི་གོ་
སྐབས་བཟང་པོ་ནི་ཆེས་ཤིན་ཏུ་འཐོབ་པར་དཀའ་བའི་ཕྱིར་ཏེ། དལ་འབྱོར་འདི་ནི་
ཤིན་ཏུ་རྙེད་པར་དཀའ། །སྐྱེས་བུའི་དོན་སྒྲུབ་ཐོབ་པར་གྱུར་པ་ལ། །གལ་ཏེ་འདི་ལ་
ཕན་པ་མ་བསྒྲུབས་ན། །ཕྱིས་འདི་ཡང་དག་འབྱོར་བར་ག་ལ་འགྱུར། །ཞེས་གསུངས་
པ་ལྟ་བུ་ཡིན། དེ་ལྟ་བུའི་དལ་འབྱོར་གྱི་མི་ལུས་འདི་ཡང་འཐོབ་དཀའ་ལ་འཇིག་སླ་
བ་ཡིན་ཏེ། ཇི་སྐད་དུ། སྲིད་གསུམ་མི་རྟག་སྟོན་ཀའི་སྤྲིན་དང་འདྲ། །འགྲོ་བའི་སྐྱེ་
འཆི་གར་ལ་ལྟ་དང་མཚུངས། །འགྲོ་བའི་ཚེ་འགྲོ་ནམ་མཁའི་གློག་འདྲ་སྟེ། །རི་གཟར་
འབབ་ཆུ་བཞིན་དུ་མྱུར་མགྱོགས་འགྲོ། །ཞེས་གསུངས་པ་དང་། ཁྱད་པར་དུ་སྙིགས་
དུས་ཀྱི་སེམས་ཅན་རྣམས་ཚེ་ཐུང་ནད་མང་འཆི་རྐྱེན་མང་བས་མྱུར་དུ་དམ་པའི་ཆོས་
ཤིག་བསྒྲུབ་དགོས་སོ། ། ན་
གལ་ཏེ་ཆོས་ཡང་དག་ཅིག་མ་འགྲུབ་ན་ཆུང་ངུའི་དུས་ནས་ད་ལྟའི་བར་དུ་སྡིག་པ་
ནི་དཔག་ཏུ་མེད་པ་ངང་ངམ་ཤུགས་ཀྱིས་བསགས་ཟིན་པས་དེའི་རྣམ་སྨིན་གྱི་འབྲས་
བུའི་རྗེས་སུ་འགྲོ་བ་ལས་ཐབས་གཞན་མེད་དེ། དུས་ཀྱིས་ཉེན་ཏེ་རྒྱལ་པོ་འགྲོ་
འགྱུར་ན། །ལོངས་སྤྱོད་མཛའ་དང་གཉེན་བཤེས་རྗེས་མི་འབྲང་། །སྐྱེས་བུ་དག་ནི་
གར་གནས་གར་འགྲོ་ཡང་། །ལས་ནི་གྲིབ་མ་བཞིན་དུ་རྗེས་སུ་འབྲང༌། །ཞེས་གསུངས་
397



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།།
པ་ལྟ་བུ་སྟེ། འཇིག་རྟེན་གྱི་ཁམས་འདི་ན་ལ་ལ་ནི་སྐྱིད་ཅིང་འབྱོར། ལ་ལ་ནི་སྡུག་
ཅིང་ཕོངས། ལ་ལ་ནི་ཚེ་རིང་ཞིང་ནད་མེད། ལ་ལ་ནི་ཚེ་ཐུང་ཞིང་ནད་མང་བ་སོགས་
བདེ་སྡུག་གི་སྣང་བ་མི་མཉམ་པ་སྣ་ཚོགས་པ་འདི་རྣམས་ལ་བྱེད་པ་པོ་གཞན་མེད།
རྒྱུ་མེད་རྐྱེན་མེད་དུ་བྱུང་བའང་མ་ཡིན་ཏེ། ཐམས་ཅད་རང་བྱས་རང་ལ་སྨིན་པ་འབའ་
ཞིག་ཡིན་ཏེ། ཇི་སྐད་དུ། ལས་ནི་ཀུན་བྱེད་རི་མོ་མཁན་དང་འདྲ། །ཞེས་གསུངས་
པ་ལྟ་བུ་ཡིན་པས་ལས་རྒྱུ་འབྲས་འདི་ལ་ཤིན་ཏུ་གཟབ་དགོས་སོ། །
གལ་ཏེ་ལས་རྒྱུ་འབྲས་ལ་བླང་དོར་ཚུལ་བཞིན་མི་བྱེད་ཅིང་ཐར་བའི་ལམ་མི་སྒྲུབ་
ན་སླར་ཡང་སྐྱེ་བ་ལེན་དགོས། དེ་ལྟར་སྐྱེ་བ་བླངས་ཕྱིན་འཁོར་བའི་གནས་གང་
རུང་ཞིག་ཏུ་སྐྱེ་བ་ལས་གཞན་དུ་འགྲོ་ས་མེད། འཁོར་བའི་གནས་གང་དུ་སྐྱེས་ཀྱང་
སྡུག་བསྔལ་ལ་ཆེ་ཆུང་ཙམ་མ་གཏོགས་སྡུག་བསྔལ་མེད་པའི་གནས་ནི་གཅིག་ཀྱང་
མེད་དེ། སྡུག་བསྔལ་གསུམ་གྱིས་ཁྱབ་ནས་ཡོད། བདེ་བ་དང་སྐྱིད་པ་ནི་ཤིན་ཏུ་
དཀོན༑ དེའི་ཕྱིར་ད་ནི་འཁོར་བ་ལས་ཐར་ཐབས་ཤིག་ལ་ངེས་པར་དུ་འབད་དགོས་
ཏེ༑ ཇི་སྐད་དུ། དེས་པ་འདོད་པས་ཕོངས་དང་འཆི་བ་དང་། །ན་དང་རྒ་སོགས་སྡུག་
བསྔལ་དུ་མ་ཡི། །འབྱུང་གནས་འཁོར་བ་ལ་ནི་སྐྱོ་མཛད་ཅིང་། །ཞེས་གསུངས་པ་
ལྟ་བུ་ཡིན་ནོ། །
དེ་འདྲའི་འཁོར་བའི་ནང་ནས་ཀྱང་སྡུག་བསྔལ་ཤིན་ཏུ་ཆེ་བ་ངན་སོང་གསུམ་ཡིན།
དེ་གསུམ་གྱི་ནང་ནས་ཀྱང་སྡུག་བསྔལ་བཟོད་དུ་མེད་པ་དམྱལ་བ་ཡིན། དམྱལ་བའི་
གནས་སུ་སྐྱེ་བར་བྱེད་པའི་རྒྱུའི་གཙོ་བོ་ནི་སྲོག་གཅོད་པ་ཡིན། སྲོག་གཅོད་པའི
རྒྱུའི་གཙོ་བོ་ནི་ཤ་བཟའ་བ་འདི་ཡིན། དེས་ནི་ཤ་བཟའ་བ་འདི་ཉེས་པ་ཤིན་ཏུ་ཆེ་
སྟེ༑ བཅོམ་ལྡན་འདས་ཀྱི་ཞལ་ནས་མདོ་སྡེ་ལང་ཀར་གཤེགས་པ་ལས་ཚེ་འདིར་ཤ་
ཟ་མཁན་རྣམས་སྐྱེ་བ་ཕྱི་མར་སྟག་དང་
། གཟིག་དང་
། སྤྱང་ཀི་སོགས་ཤ་ཟ་བའི་
398



བློ་གསར་ཡིད་ཀྱི་དགའ་སྟོན་ལས་བསླབ་བྱ་ཉུང་བསྡུས།
རིགས་སུ་སྐྱེ་བར་འགྱུར་བ་སོགས་ཉེས་པ་ཤིན་ཏུ་མང་པོ་གསུངས། དུས་འཁོར་དང་
རྫོགས་ཆེན་སོགས་ནས་ཀྱང་ཉེས་པ་ཆེན་པོར་གསུངས། དེ་ལྟར་གལ་ཏེ་སྐྱེ་བ་ཕྱི་
མར་ཤ་ཟ་བའི་རིགས་སུ་སྐྱེས་པར་གྱུར་ན། དེའི་ཚེ་སེམས་ཅན་དཔག་ཏུ་མེད་པ་
ཞིག་གི་སྲོག་གཅོད་པར་བྱེད་དེ། སྲོག་ཆགས་ཆེན་པོ་འགའ་རེས་ཞག་རེ་ལ་སྲོག་
ཆགས་ཆུང་ངུ་འབུམ་ཕྲག་ལྔ་ཙམ་རེ་བསད་དེ་ཟ། གཞན་རྣམས་ཀྱིས་ཀྱང་ཉིན་རེ་
བཞིན་བརྒྱ་ཕྲག་མང་པོ་སོགས་གསོད་པ་ཡིན། དེ་ནས་སྡིག་པ་དེའི་དབང་གིས་
དམྱལ་བའི་གནས་སུ་ངེས་པར་དུ་འགྲོ་བར་ཐེ་ཚོམ་མེད་དེ་སྲོག་གཅོད་ཀྱི་ཉེས་པ་ནི་
དེ་ཙམ་ཞིག་བསགས། འགྱོད་བཤགས་སྐད་ཅིག་གཅིག་བྱས་པ་དང་། དགེ་བ་སྣ་
གཅིག་བསྒྲུབས་པ་ནི་མེད་པའི་ཕྱིར་རོ། །
སྤྱོད་འཇུག་ལས། དེ་ཙམ་ཁོ་ན་མྱོང་གྱུར་ནས། །དེ་ནི་རྣམ་ཐར་མི་འགྱུར་ཏེ། །འདི་
ལྟར་དེ་ནི་མྱོང་བཞིན་དུ། །སྡིག་པ་གཞན་དག་རབ་ཏུ་སྐྱེ། །ཞེས་གསུངས་པ་བཞིན་
ནོ༑༑གཞན་ཡང་མི་རྣམས་ཀྱིས་སེམས་ཅན་ཆེས་ཤིན་ཏུ་མང་པོ་ཞིག་ཤ་བཟའ་བའི་
ཕྱིར་དུ་གསོད་པར་བྱེད་དེ། སེམས་ཅན་དེ་རྣམས་རེ་རེ་བཞིན་རང་རང་གི་སྲོག་དེ་
ཇི་འདྲའི་གཅེས་ཤིང་ཕངས། འཆི་བའི་ཚེ་ན་ལུས་དང་སེམས་ལ་ཇི་འདྲའི་སྡུག་བསྔལ་
ཆེན་པོ་མེད་དེ། དེས་ན་རང་ཅག་གི་ལྕེས་རོ་ཞིམ་པོ་ཞིག་མྱང་བ་ཙམ་གྱི་ཕྱིར་དུ་དེ་
ལྟར་བྱེད་པ་ནི་ཆེས་མི་རིགས་པས་སེམས་ཅན་གསོད་པ་དང་ཤ་བཟའ་བ་འདི་གཉིས་
ཅིས་ཀྱང་སྤང་དགོས། དེ་ཡང་རབ་ན་ཚེ་གཅིག་ལ་ཤ་གཏན་ནས་མི་ཟ་བ་དང༌། །
འབྲིང་ན་ལོ་ཅི་རིགས་པའི་བར་དུ་དང་། ཐ་ནའང་འོག་ནས་འཆད་པའི་དུས་ཆེན་
རྣམས་ཀྱི་ཚེ་སོགས་སུ་ཤ་མི་བཟའ་བའི་དམ་བཅའ་བྱས་ནས་ཡང་དག་པར་བསྲུངས་
ན་ཕན་ཡོན་ཤིན་ཏུ་ཆེ་བས་ཀུན་གྱིས་ཐུགས་ལ་འཇོག་པར་ཞུ། དེ་ཡང་ལོ་གཅིག་གི་
དུས་ཆེན་ཁྱད་པར་བ་བཞི་ནི། དཔྱིད་ཟླ་ར་བའམ་ཧོར་ཟླ་དང་པོའི་ཡར་ངོ་ཚེས་
399



དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།
གཅིག་ནས་བཅོ་ལྔའི་བར་ཆོ་འཕྲུལ་ཆེན་པོ་བསྟན་པའི་དུས་ཆེན་དང༌། དབྱར་ཟླ་
ར་བའམ་ཧོར་ཟླ་བཞི་པའི་ཚེས་བཅོ་ལྔའི་ཉིན་མངོན་པར་སངས་རྒྱས་པའི་དུས་ཆེན་
དང༌༑ གཞན་ཡང་ཟླ་བ་འདི་ནི་ལྷུམས་སུ་ཞུགས་པ་དང་མྱ་ངན་ལས་འདས་པའི་
དུས་ཆེན་ཡང་ཡིན་པས་དུས་ཆེན་སུམ་འཛོམས་ཡིན། དབྱར་ཟླ་ཐ་ཆུང་ངམ་ཧོར་ཟླ་
དྲུག་པའི་ཚེས་བཞིའི་ཉིན་ཆོས་འཁོར་བསྐོར་བའི་དུས་ཆེན་དང༌། སྟོན་ཟླ་ཐ་ཆུང་ངམ་
ཧོར་ཟླ་དགུ་པའི་ཚེས་ཉེར་གཉིས་ཉིན་ལྷ་ལས་བབས་པའི་དུས་ཆེན་ཡིན་ནོ། །
དུས་ཆེན་འདི་རྣམས་ལའང་ངོས་འཛིན་ལུགས་མི་འདྲ་བ་ཅུང་ཟད་རེ་ཡོད་ཀྱང་
ཁུངས་ཐུབ་ཀྱི་རང་ལུགས་འདི་ལྟར་དུ་ཡིན། དེས་ན་སྤྱིར་དུས་ཆེན་ཐམས་ཅད་ལ་
དགེ་བ་གང་བྱས་ཕན་ཡོན་ཆེ་ཞིང་ཁྱད་པར་དུ་དུས་ཆེན་བཞི་ལ་ཁ་དོན་དགེ་སྦྱོར།
རྟེན་ལ་ཕྱག་མཆོད། དགེ་འདུན་ལ་བསྙེན་བཀུར་། སྡོམ་པ་སྲུང་བ། བྱམས་སྙིང་
རྗེ་དང་བྱང་ཆུབ་ཀྱི་སེམས་སྒོམ་པ་སོགས་དགེ་བ་གང་བྱས་བྱེ་བ་ཕྲག་བརྒྱར་འགྱུར་
བར་མདོ་ལས་གསུངས། དེ་ལྟ་ན་མ་ཎི་ལྡོག་པོ་གཅིག་བཏོན་ན་དུང་ཕྱུར་བཅུ་ཐམ་
པ་བཏོན་ པའི་ ཕན་ཡོན་ཡོད་པ་ ཡིན། དགེ་བ་གཞན་ཐམས་ཅད་ལའང་དེས་
མཚོན་ནས་ཤེས་དགོས། དེས་ན་གོ་སྐབས་བཟང་པོ་འདི་དག་བཏང་སྙོམས་སུ་མི་
གཞག་པར་འདི་རྣམས་ཀྱི་དུས་སུ་ཤ་བཟའ་བ་སྤང་བ་དང་སྲོག་གཅོད་པ་སྤངས་
ནས་སྲོག་བླུ་བ་སོགས་དགེ་སྦྱོར་ཅི་ནུས་བྱེད་པ་ནི་ཤིན་ཏུ་གལ་ཆེ་བ་ཡིན་པར་ཤེས་
པར་བྱའོ། །
ཞེས་སྤྲུལ་སྐུ་མདོ་སྔགས་ཀྱི་ཐུགས་བཞེད་བཞིན་དུ་ཁྱིམ་པ་ཕོ་མོ་རྣམས་ལ་གོ་བརྡ་སྤྲོད་བྱེད་ཀྱི་ས་
བོན་ཙམ་དུ་བོད་རབ་རྒྱན་ཆུ་ལུག་ལོའི་ཆོ་འཕྲུལ་ཟླ་བའི་ཚེས་ཉེར་དགུ་ལ་ཚུལ་ཁྲིམས་བློ་གྲོས་ཀྱིས་
སྨྲས་པ་འདིས་སེམས་ཅན་རྣམས་ལ་ཕན་ཐོགས་པར་གྱུར་ཅིག། །།
400



།
སྒྲིག་པ་པོའི་གཏམ། །
མཁྱེན་པའི་སྤྱན་རས་ལ་གཡོན་ལྷུང་མི་མངའ་བའི་རྒྱ་ཆེའི་གཟིགས་པ་པོ་
རྣམ་པ་ལགས། འདིར་ཁ་བའི་མེ་ཏོག་གི་འདབ་མ་དཀར་པོ་ཞིག་ལྔ་རིག་གི་
སྒྲོན་མེར་བཞེངས་པ། དཔལ་བླ་རུང་སློབ་གྲྭ་ཆེན་མོའི་དགེ་བའི་བཤེས་གཉེན་དམ་
པ་ ༧བཤད་སྒྲུབ་བསྟན་པའི་རྒྱལ་མཚན་མཁན་ཆེན་ཚུལ་ཁྲིམས་བློ་གྲོས་ཀྱི་གསུང་
འབུམ་བློ་གསར་ཡིད་ཀྱི་དགའ་སྟོན་ཞེས་པ་འདི་དམ་པ་ཉིད་ཀྱི་བཀའ་གནང་ཐོབ་
པ་བཞིན། ཕྲན་གྱིས་ཞུས་ཤིང་དག་པར་བསྒྲིགས་ཏེ་པར་དུ་བསྐྲུན་པ་ལགས་
ཀྱང་རྩོམ་པ་པོ་དང་ཞུ་བ་པོར་མཁས་བླུན་གྱི་ཁྱད་པར་གནམ་སའི་བར་ཐག་གིས་
ཕྱེས་པས། ཇི་བཞིན་ཞུ་བར་རྔོ་མི་ཐོགས་མོད། དྲུང་ཡིག་པས་ལག་ནོར་ཤོར་
བ་དང་པར་འཆུག་ཅན་སོགས་ལ་ལྷག་བསམ་དག་པས་སྲི་ཞུ་ཅུང་ཟད་བགྱིས་ཏེ།
རིས་སུ་མེད་པའི་སྐྱེ་འགྲོ་ཀུན་གྱི་ཕན་བདེའི་རྩ་ལག་རྒྱལ་བསྟན་རིན་པོ་ཆེ་འདིའི་
འཕྲིན་ལས་དང་གཟི་བྱིན་རྣམས་སྔར་ལས་རྒྱས་པ་ཞིག་བྱུང་ན་ཅི་མ་རུང་སྙམ་ཞིང་
རྨད་དུ་བྱུང་བའི་མཛད་པ་འདིས་ནི་རང་རེ་བྷོ་ཊའི་རིག་མཛོད་ལ་ཤུགས་སྣོན་ཞིག་
ངེས་པར་བྱེད་ནུས་པར་སེམས་ནས་རྒྱལ་ཁབ་ཀྱི་ཚད་ལྡན་པར་བསྐྲུན་བྱས་པ་ཡིན།
བྱ་བ་འདི་དང་འདི་ལྟ་བུར་ཟོལ་མེད་ཀྱི་ཐུགས་ཁུར་ཆེ་བཞེས་གནང་བའི་སྐྱེས་བུ་
དམ་པ་མཁས་མཆོག་གཟན་དཀར་རིན་པོ་ཆེ་ཐུབ་བསྟན་ཉི་མ་ལགས་ཀྱིས་དགྱེས་
གཟིགས་མཐོང་ཆེན་དང་སློབ་སྟོན་དབུགས་དབྱུང་སོགས་ཀྱི་བཀའ་དྲིན་རྒྱ་ཆེན་པོ་
བསྐྱངས་བ་དང༌། མི་རིགས་དཔེ་སྐྲུན་ཁང་གི་བོད་ཡིག་པར་སྐྲུན་སྡེ་ཁག་གི་གཙོ་
འགན་པ་རྒན་ཚེ་རིང་རྒྱལ་དང་ཨ་ཁུ་རྟ་མགྲིན་རྡོ་རྗེ་སོགས་བོད་རིགས་གྲོགས་པོ་
401



ལྷན་རྒྱས་རྣམ་པས་ཐུགས་ཁུར་དང་རྒྱབ་སྐྱོར་གནང་བར་བཀའ་དྲིན་སྔ་ན་མེད་ཅེས་
ཞུས་པ་ལགས། སྤྱིར་དེང་སང་ནི་བསྟན་བཅོས་རྩོམ་པའི་རྒྱུ་གསུམ་ཚང་པ་ཕར་
ཞོག་དེའི་གྲངས་འདྲེན་ཙམ་ཡང་མི་མཁྱེན་པར་ཐོས་བསམ་གང་ཡང་མི་དགོས་པའི་
རྩོམ་པ་པོ་མང་པོ་ཆར་རྗེས་ཀྱི་ཤ་མོང་རྡོལ་བ་བཞིན་བྱུང་དང་འབྱུང་བཞིན་པ་
ལགས་ཀྱང༌། འདི་ལྟ་བུའི་མདོ་སྔགས་རིག་གཞུང་དང་བཅས་པར་མཁྱེན་རླབས་ཆེ་
བའི་རྩོམ་པ་པོ་ཞིག་ནི་ཉིན་མོའི་སྐར་མ་ལྟར་སྣང་བས་སྐབས་འདིར་རྩོམ་པ་པོ་
མཚམས་སྦྱོར་གསལ་རྒྱས་ཞིག་བྱེད་པར་ཅིས་ཀྱང་རིགས་མོད། དམ་པ་འདི་ནི་
སྦས་པའི་རྣལ་འབྱོར་ཁོ་ན་ལ་ཁ་མིན་དོན་གྱིས་དགྱེས་ཕྱིར། ཁོང་མཚམས་སྦྱོར་
འབྲི་ཆོག་པའི་དགོངས་གནང་ཡང་མ་ཞུས་པས་རྣམ་ཐར་སོགས་བྲིས་ན་ཐུགས་མི་
མཉེས་ངེས་ཅན་ཡིན་སྙམ་ནས་མཚམས་འདིར་སྨོན་ལམ་བཟང་པོ་ཞིག་བཏབ་སྟེ་རེ་
ཞིག་མ་འོངས་པའི་ལས་སུ་བཞག་གོ །གཅིག་ཏུ་ན་རྩོམ་པ་པོ་དང་བརྩམས་ཆོས་
འདིའི་རིན་ཐང་ནི་གཟུ་བོར་གནས་པའི་རྒྱ་ཆེའི་ཀློག་པ་པོ་དག་གིས་གླེང་རིགས་
པར་མ་ཟད་གླེང་བར་ཡང་འགྱུར་བས་རེ་ཞིག་འདི་ཙམ་གྱིས་འཐུས་པར་བྱས་སོ། །
སླར་མདོ་སྔགས་གདམས་པའི་གཏེར་མཛོད་དུ་གྱུར་པའི་བསྟན་འཛིན་གྱི་སྐྱེས་བུ་
དམ་པ་འདིའི་སྐུ་ཚེ་བསྐལ་བརྒྱར་བརྟན་ཅིང་ཐུགས་བཞེད་གེགས་མེད་དུ་འགྲུབ་པ་
དང་གསུང་འབུམ་རིན་པོ་ཆེ་འདིའི་མཛད་འཕྲིན་ནམ་མཁའི་ཕ་མཐར་བརྡལ་ཞིང་
སྐྱེ་དགུ་རྣམས་ཀྱི་སྡུག་བསྔལ་གྱི་མུན་པ་མཐུག་པོ་དྲུངས་ནས་འབྱིན་པའི་སྨོན་
འདུན་ཞུའོ། །
ཞེས་པའང་རབ་རྒྱན་མེ་ཁྱི་ལོའི་ས་ག་ཟླ་བའི་ཡར་ཚེས་བཅོ་ལྔའི་དུས་བཟང་ལ་པེ་ཅིན་
གྲོང་ཁྱེར་གྱི་ནུབ་ཕྱོགས་རང་གནས་གསུང་རབ་ནོར་བུའི་ལྡིང་ཁང་ནས་གཙང་རིགས་སྐལ་
བཟང་རྣམ་འདྲེན་དུ་འབོད་པས་ལེགས་པར་སྦྱར་བ་བཀྲ་ཤིས་པར་གྱུར་ཅིག་གུ། དགེའོ།།
402



རྩོམ་སྒྲིག་འགན་འཁུར་པ། རྟ་མགྲིན་རྡོ་རྗེ།
࿄ E # R: 9 རྒྱུ ༔
ཞུ་དག་གཏན་འབེབས་པ། གཙང་རིགས་སྐལ་བཟང་རྣམ་འདྲེན།
# iJ: aH•Rནྟི%ཟློ
དེབ་གཞིའི་བཟོ་འགོད་པ། གཙང་རིགས་སྐལ་བཟང་རྣམ་འདྲེན།
装设计: ཆH•Rཆ་ཎ##
གློག་ཀླད་ཡིག་སྒྲིག་པ། ཡེ་ཤེས་བྱང་ཆུབ།
# gs ## % # &
༽
|
༄༅།།དཔལ་བླ་རུང་གི་མཁན་པོ་ཚུལ་ཁྲིམས་བློ་གྲོས་ཀྱི་གསུང་འབུམ།།
རྩོམ་པ་པོ།
རྩོམ་སྒྲིག་མཁན།
དཔེ་སྐྲུན་མཁན།
འགྲེམས་སྤེལ་མཁན།།
གནསལ། །
སྦྲག་སྲིད་ཨང་གྲངས།
ཁ་པར་ཨང་གྲངས། །
པར་འདེབས་མཁན།
བརྒྱུད་འཚོང་མཁན།
དེབ་ཚད།
བར་ཤོག
བར་གཞིའི་སྒྲིག་ཐེངས།
པར་ཐེངས།
པར་གྲངས།
དེབ་ཡོངས་ཀྱི་རིན་གོང་།
མཁན་པོ་ཚུལ་ཁྲིམས་བློ་གྲོས།
གཙང་རིགས་སྐལ་བཟང་རྣམ་འདྲེན།
མི་རིགས་དཔེ་སྐྲུན་ཁང་།
མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
པེ་ཅིན་ཧོ་ང་ལི་བྱུང་ལམ་ཨང་14པ།
100013
010-64275311
པེ་ཅིན་དབྱི་ཧུའེ་པར་འདེབས་ཚད་ཡོད་ཀུང་སི།
རྒྱུལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
850mmx1168m 1/32
35,5
2007ལོའི་ཟླ་1པར་པར་གཞི་དང་པོ་བསྒྲིགས།
2007ལོའི་ཟླ་1པར་པེ་ཅིན་དུ་པར་ཐེངས་དང་པོ་བརྒྱབ།
(0001 - 6(000
སྒོར་50.00



图书在版编|CIP)数据
堪布,慈诚罗珠文集/慈诚罗珠著,一北京:民族出
版社,2006.10
ISBN 7-105-08012-4
I.…. 慈…社会科学-文集-藏语 N.C53
中国版本图书馆 CIP 数据核字(2006)第122069号
KAN BU. CI CHENG LUO ZHU WEN JI
堪布:慈诚罗珠文集(1-3)
著者 堪布·慈诚罗珠
感白·格桑與
出版发行 民族出版社。
北京和平里北街14号
100013
www.e56.com.cn
北京艺辉印刷有限公司
天印刷有限公司
全国各地新华书店
850nm x 1168mm 1/32
600字
35.5
0001-6000円
2007年1月第1版
2007年1月北京第1次印刷
全套定价 50.00 元
著编出地帥网印装经开字印印版印全
址编址剛打銷本數
次
读书如有印装质量问题,请与本社发行部联系退换
《燃文发行科电话:010-64227665 58130509)



ISBN 7-105-08012-4
9'787105080120">



སྐལ་བཟང་བདག་གི་ལྷག་བསམ་དྲི་མེད་ཀྱིས།།
རྣམ་དཀར་ལས་འདི་བགྱིས་པའི་དགེ་རྩའི་མཐུས།།
འདྲེན་མཆོག་བླ་མའི་སྐུ་ཚེ་རབ་བརྟན་ཅིང༌།།
ལུང་རྟོགས་ཆོས་ཀྱིས་ས་གསུམ་ཁྱབ་གྱུར་ཅིག། །
ISBN 7-105-(03)12-4 / Z : 125]
[t: ( May 11) ( ]=3) , [* : 5().( )( ) JE
